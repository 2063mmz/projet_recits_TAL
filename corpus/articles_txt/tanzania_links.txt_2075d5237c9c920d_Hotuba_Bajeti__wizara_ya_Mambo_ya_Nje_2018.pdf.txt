seed_url: https://www.foreign.go.tz/uploads/Hotuba_Bajeti__wizara_ya_Mambo_ya_Nje_2018.pdf
final_url: https://www.foreign.go.tz/uploads/Hotuba_Bajeti__wizara_ya_Mambo_ya_Nje_2018.pdf
title: Hotuba_Bajeti__wizara_ya_Mambo_ya_Nje_2018.pdf
date: 
via: requests-binary
http_status: 200
content_type: application/pdf
note: pdf_extracted

HOTUBA YA MHESHIMIWA BALOZI DKT. AUGUSTINE
PHILIP MAHIGA (MB), WAZIRI WA MAMBO YA NJE NA
USHIRIKIANO WA AFRIKA MASHARIKI AKIWASILISHA
BUNGENI MAKADIRIO YA BAJETI YA MAPATO NA
MATUMIZI YA WIZARA KWA MWAKA WA FEDHA
2018/2019

i
YALIYOMO
ORODHA YA VIFUPISHO ���������������������������������������������������ii
UTANGULIZI ����������������������������������������������������������������������1
HALI YA MAHUSIANO NA NCHI NYINGINE �������������������������3
MISINGI YA NCHI KATIKA MAHUSIANO YA KIMATAIFA �����6
MSIMAMO WA TANZANIA KATIKA MASUALA MBALIMBALI
YA KIMATAIFA �������������������������������������������������������������������8
UTEKELEZAJI WA SERA YA MAMBO YA NJE���������������������9
MAPITIO YA UTEKELEZAJI WA MAJUKUMU YA WIZARA
KWA MWAKA WA FEDHA 2017/18 ����������������������������������11
DIPLOMASIA YA UCHUMI NA UTEKELEZAJI WA
MAJUKUMU YA WIZARA ��������������������������������������������������14
MIKUTANO YA TUME ZA PAMOJA ZA KUDUMU ZA
USHIRIKIANO  �����������������������������������������������������������������26
USHIRIKI WA TANZANIA KATIKA JUMUIYA ZA KIKANDA
NA KIMATAIFA �����������������������������������������������������������������26
KUSIMAMIA MIKATABA NA MAKUBALIANO YA
KIMATAIFA  ���������������������������������������������������������������������48
KURATIBU NA KUSIMAMIA MASUALA YA WATANZANIA
WAISHIO UGHAIBUNI ������������������������������������������������������48
TATHMINI YA HALI YA DUNIA ������������������������������������������51
TAASISI ZILIZO CHINI YA WIZARA �����������������������������������62
UTAWALA NA MAENDELEO YA RASILIMALI WATU  ���������66
MALENGO YA WIZARA KWA MWAKA WA
FEDHA 2018/19 ��������������������������������������������������������������70
MAKADIRIO YA MAPATO NA MATUMIZI YA WIZARA KWA
MWAKA WA FEDHA 2018/19 ������������������������������������������72
HITIMISHO ����������������������������������������������������������������������73
KIAMBATISHO �����������������������������������������������������������������75

ii
ORODHA YA VIFUPISHO
AF Adaptation Fund
AfDB
AfCFTA
African Development Bank
African Continental Free Trade Area
AGOA
AICC
African Growth and Opportunity Act
Arusha International Conference Centre
AMISOM
APRM
African Union Mission to Somalia
African Peer Review Mechanism
BBC British Broadcasting Corporation
CGTN China Global Television Network
COMESA Common Market for Eastern and
Southern Africa
COP Conference of Parties
DW Deutsche Welle
EAC East African Community
EPA Economic Partnership Agreement
FAO
FIB
FOCAC
Food and Agriculture Organization
Force Intervention Brigade
Forum on China-Africa Cooperation

iii
GCF Green Climate Fund
GEF Global Environment Facility
GIZ The Deutsche Gesellschaft für
Internationale Zusammenarbeit GmbH
GPEDC Global Partnership for Effective
Development Cooperation
IAEA

International Atomic Energy Agency
IGAD Intergovernmental Authority on
Development
ILO  International Labour Organization
IMF  International Monetary Fund
IOM
IORA
International Organization for Migration
Indian Ocean Rim Association
JNICC
KCB
Julius Nyerere International Convention
Centre
Kenya Commercial Bank
KOICA Korea International Cooperation Agency
LDCF Least Developed Countries Fund

iv
MINUSCA United Nations Multidimensional Integrated
Stabilisation Mission in the Central
African Republic
MK-ICC Mt� Kilimanjaro International Convention
Centre
MONUSCO United Nations Organisation Stabilisation
Mission in the Democratic Republic of
the Congo
NPT Non – Proliferation Treaty
PSPF Public Sector Pension Fund
RFI Radio France International
RMB Renminbi
SADC
SDGs
Southern African Development
Community
Sustainable Development
Goals
TAZARA Tanzania-Zambia Railway Authority
TBC Tanzania Broadcasting Corporation
TEHAMA
TIC
Teknolojia ya Habari na Mawasiliano
Tanzania Investment Centre
TMEA Trademark East Africa
UKIMWI Upungufu wa Kinga Mwilini
GCF Green Climate Fund
GEF Global Environment Facility
GIZ The Deutsche Gesellschaft für
Internationale Zusammenarbeit GmbH
GPEDC Global Partnership for Effective
Development Cooperation
IAEA

International Atomic Energy Agency
IGAD Intergovernmental Authority on
Development
ILO  International Labour Organization
IMF  International Monetary Fund
IOM
IORA
International Organization for Migration
Indian Ocean Rim Association
JNICC
KCB
Julius Nyerere International Convention
Centre
Kenya Commercial Bank
KOICA Korea International Cooperation Agency
LDCF Least Developed Countries Fund

v
UNAMID United Nations African Union Mission
in Darfur
UNDP
UNDAP
United Nations Development Progamme
United Nations Development Assistance
Plan
UNEP  United Nations Environment Progamme
UNESCO
United Nations Educational Scientific
and Cultural Organization
UNFPA United Nations Population Fund
UN-HABITAT United Nations Human Settlement
Programme
UNHCR United Nations High Commission for
Refugees
UNICEF United Nations Children’s Emergency
Fund
UN-ICTR United Nations International Criminal
Tribunal for Rwanda
UNIDO United Nations Industrial Development
Organization
UNIFIL United Nations Interim Force in Lebanon
UNISFA United Nations Interim Security Force
for Abyei

vi
UNMISS United Nations Mission in the Republic
of South Sudan
UTT Unit Trust of Tanzania
VoA Voice of America
WHO
WTO
World Health Organization
World Trade Organization
WWF World Wildlife Fund
UNAMID United Nations African Union Mission
in Darfur
UNDP
UNDAP
United Nations Development Progamme
United Nations Development Assistance
Plan
UNEP  United Nations Environment Progamme
UNESCO
United Nations Educational Scientific
and Cultural Organization
UNFPA United Nations Population Fund
UN-HABITAT United Nations Human Settlement
Programme
UNHCR United Nations High Commission for
Refugees
UNICEF United Nations Children’s Emergency
Fund
UN-ICTR United Nations International Criminal
Tribunal for Rwanda
UNIDO United Nations Industrial Development
Organization
UNIFIL United Nations Interim Force in Lebanon
UNISFA United Nations Interim Security Force
for Abyei

1
UTANGULIZI
1. Mheshimiwa Spika, baada ya Mwenyekiti wa Kamati
ya Kudumu ya Bunge ya Mambo ya Nje, Ulinzi na Usalama
kuwasilisha Taarifa ya Utekelezaji wa Mpango na Bajeti
ya Wizara, naomba sasa kutoa hoja kwamba Bunge lako
Tukufu likubali kupokea na kujadili taarifa ya utekelezaji wa
mpango na bajeti ya Wizara ya Mambo ya Nje na Ushirikiano
wa Afrika Mashariki kwa mwaka wa fedha 2017/18� Aidha,
naomba Bunge lako Tukufu lijadili na kupitisha Mpango
na Bajeti ya Wizara kwa mwaka wa fedha 2018/19�
2. Mheshimiwa Spika, awali  ya   yote napenda
kumshukuru Mwenyezi Mungu, mwingi wa fadhila na
rehema, kwa kutujalia afya njema na kutuwezesha
kukutana tena katika Bunge lako Tukufu, kujadili Mpango
na Makadirio ya Mapato na Matumizi ya Wizara yangu�
3. Mheshimiwa Spika, naungana na wenzangu
walionitangulia kuwashukuru na kuwapongeza watoa
hoja waliozungumza kabla yangu , hususan Mheshimiwa
Kassim Majaliwa Majaliwa (Mb), Waziri Mkuu wa Jamhuri
ya Muungano wa Tanzania; na Mheshimiwa Dkt� Philip
Isdory Mpango (Mb), Waziri wa Fedha na Mipango ambao
kwa hakika hotuba zao sio tu zimezungumzia mafanikio
ya Serikali ya Awamu ya Tano, bali pia zimetoa dira katika
mustakabali wa taifa letu kwa kuainisha masuala muhimu
ya kitaifa, kikanda na kimataifa ambayo baadhi yake
yanagusa majukumu ya Wizara yangu�

2
4. Mheshimiwa Spika, naomba pia nitumie fursa hii
kutoa shukrani zangu kwa Kamati ya Kudumu ya Bunge ya
Mambo ya Nje, Ulinzi na Usalama chini ya uongozi wa Mhe�
Mussa Azan Zungu (Mb) na Makamu wake Mhe� Salum
Mwinyi Rehani (Mb)� Kamati hii imetoa mchango mkubwa
na imekuwa muhimili muhimu katika kuiwezesha Wizara
yangu kutekeleza majukumu yake kwa kutoa ushauri
kuhusu masuala mbalimbali ya kiutendaji�
5. Mheshimiwa Spika, kwa namna ya pekee naomba
nitumie nafasi hii kuwashukuru Mheshimiwa Dkt� Susan
Alphonce Kolimba (Mb), Naibu Waziri wa Mambo ya Nje
na Ushirikiano wa Afrika Mashariki; Prof� Adolf Faustine
Mkenda, Katibu Mkuu; Balozi Ramadhan Muombwa
Mwinyi, Naibu Katibu Mkuu; mabalozi wa Tanzania nje ya
nchi; Wakuu wa Idara na Vitengo; watumishi wa Wizara;
na taasisi zilizo chini ya Wizara yangu kwa kujituma na
kutekeleza majukumu yao kwa weledi na kufanikisha kwa
kiwango cha juu utekelezaji wa bajeti ya mwaka wa fedha
2017/18, pamoja na kuandaa Bajeti ya Wizara ya mwaka
wa fedha 2018/19�
6. Mheshimiwa Spika,  kwa masikitiko makubwa,
naungana na Waheshimiwa Wabunge wenzangu kutoa
pole kwa familia, ndugu, jamaa, marafiki na wananchi wa
Jimbo la Songea Mjini kwa kifo cha Mhe� Leonidas Gama
aliyekuwa Mbunge wa Jimbo hilo kilichotokea mwezi
Novemba 2017� Mwenyezi Mungu ailaze roho ya marehemu
mahala pema peponi� Amina�

3
7. Mheshimiwa Spika,  nawapongeza wabunge wote
waliochaguliwa na kuteuliwa kisha kuapishwa katika
kipindi cha mwaka huu wa fedha� Kuchaguliwa na
kuteuliwa kwao ni kielelezo cha kuaminiwa na wananchi ili
kuwawakilisha ipasavyo katika Bunge hili�
8. Mheshimiwa Spika,  nitakuwa mchoyo wa fadhila
kama sitamshukuru kwa dhati mke wangu mpendwa
Elizabeth Mahiga pamoja na watoto kwa kunivumilia,
kuniunga mkono na kuniombea kwa Mwenyezi Mungu ili
niweze kutekeleza majukumu niliyopewa na Mheshimiwa
Rais katika kujenga na kutetea maslahi ya taifa letu.

HALI YA MAHUSIANO NA NCHI NYINGINE
9. Mheshimiwa Spika, mahusiano ya Tanzania na nchi na
mashirika mbalimbali ya kikanda na kimataifa yameendelea
kushamiri kwa manufaa ya pande zote zinazohusika�
Tanzania tuna mahusiano mazuri na majirani zetu wote�
Kupitia Jumuiya ya Afrika Mashariki na Jumuiya ya
Maendeleo Kusini mwa Afrika, Tanzania ina makubaliano
ya kuondoa vikwazo vya biashara na nchi zote jirani,
yaani Msumbiji, Malawi, Zambia, Kongo DRC, Burundi,
Rwanda, Uganda na Kenya�  Kwa kuzingatia misingi ya
Sera yetu ya Mambo ya Nje, tumeendelea kuchukua kila
hatua kudumisha ujirani mwema na nchi jirani� Tunazo
ofisi za ubalozi katika nchi zote ambazo ni majirani zetu
kwenye nchi kavu na pia katika visiwa vya Komoros�
Tumeendelea na jitihada za kujenga ujirani mwema kwa
jamii zinazoishi mipakani na jamii za nchi jirani�

4
Katika kuimarisha mahusiano hayo, viongozi wa nchi na
mashirika mbalimbali wameendelea kufanya ziara hapa
nchini� Mathalan, kwa mwaka wa fedha 2017/18, Tanzania
ilipokea Wakuu wa Nchi na Serikali kutoka Uganda, Misri,
Burundi, Msumbiji na Rwanda� Aidha, Mawaziri na Naibu
Mawaziri kutoka nchi za Ujerumani, Israel, Uingereza,
Norway, Oman, Burundi, Misri, Poland, Shelisheli,
Maldves, China na Brazil walitembelea Tanzania katika
kipindi hicho� Pia, Tanzania ilipokea wajumbe maalum wa
wakuu wa nchi na serikali kutoka nchi za Uganda, Rwanda,
Misri, Poland, Burundi, Morocco , Mjumbe Maalum wa
Mwenyekiti wa Kamisheni ya Umoja wa Afrika , Umoja wa
Mataifa na Palestina . Aidha, Ethiopia ipo katika hatua za
mwisho za kufungua ubalozi hapa nchini na Belarus nao
wametuma timu ya uangalizi mwezi Desemba 2017 na
kuahidi kufungua ubalozi wao mwezi Juni 2018.
10. Mheshimiwa Spika,  nchi yetu ilitembelewa pia
na Wakuu wa Mashirika ya Kimataifa yakiwemo Shirika
la Maendeleo ya Viwanda la Umoja wa Mataifa (UNIDO);
Benki ya Maendeleo ya Afrika (AfDB); Shirika la Umoja
wa Mataifa linaloshughulikia Chakula na Kilimo (FAO);
Shirika la Umoja wa Mataifa linaloshughulikia masuala ya
Ukimwi (UNAIDS); na Jumuiya ya Madola� Aidha, viongozi
wengine na wataalam kutoka katika mashirika na taasisi
mbalimbali za kimataifa ikiwemo Shirika la Maendeleo la
Japan (JICA); Shirika la Maendeleo la Korea (KOICA) na
Aga Khan walitembelea Tanzania�

5
11. Mheshimiwa Spika, Viongozi wetu Wakuu wa Kitaifa
yaani Mheshimiwa Rais, Mheshimiwa Makamu wa Rais,
Mheshimiwa Rais wa Zanzibar, Mheshimiwa Waziri Mkuu
na Mheshimiwa Makamu wa Pili wa Rais wa Zanzibar nao
walifanya ziara za kiserikali na kushiriki mikutano katika
nchi mbalimbali�
12. Mheshimiwa Spika, Tanzania imeendelea kuwa na
mahusiano mazuri ya kidiplomasia na nchi mbalimbali
duniani� Hadi sasa jumla ya nchi 62 zina mabalozi wakaazi
hapa nchini� Kati ya hizo, nchi za China, Oman, Msumbiji
na India zinaendesha pia ofisi ndogo za ubalozi (konseli
kuu) Zanzibar . Kadhalika, Jamhuri ya Kidemokrasia ya
Kongo, pamoja na kuwa na ubalozi Dar es Salaam, ina
Konseli Kuu mjini Kigoma� Aidha, nchi 39 zinawakilishwa
nchini na mabalozi wasio wakaazi ambao ofisi zao zipo
nje ya Tanzania . Vilevile, wapo makonseli wa heshima 24
wanaowakilisha nchi zao hapa nchini na yapo mashirika
23 ya kimataifa yenye hadhi ya kidiplomasia yanayofanya
kazi nchini.
13. Mheshimiwa Spika, Tanzania ina jumla ya balozi 41
zinazotuwakilisha nje ya nchi� Pamoja na balozi hizo nchi
yetu ina ofisi 3 za Konseli Kuu katika miji ya Mombasa,
Jeddah na Dubai� Kadhalika Tanzania ina jumla ya
makonseli wa heshima 35 wanaotuwakilisha katika miji
mbalimbali duniani�

6
14. Mheshimiwa Spika, katika hotuba yangu ya bajeti
mwaka jana nilieleza kuhusu Serikali kufungua balozi
mpya sita katika nchi za Algeria, Israel, Uturuki, Sudan,
Qatar na Korea Kusini� Napenda kulijulisha Bunge lako
Tukufu kwamba tayari tumepeleka mabalozi kwenye vituo
hivyo�
MISINGI YA NCHI KATIKA MAHUSIANO YA KIMATAIFA
15. Mheshimiwa Spika, taifa lolote duniani huongozwa
na misingi ambayo lengo lake kuu ni kudumisha amani,
ulinzi, usalama na mshikamano wa wananchi wake na
taifa kwa ujumla� Jamhuri ya Muungano wa Tanzania
inaongozwa na misingi iliyowekwa na waasisi wa Taifa
letu mara baada ya uhuru� Misingi hiyo ni pamoja na
kulinda uhuru wetu; kujiamulia mambo yetu wenyewe bila
kuingiliwa; kulinda mipaka ya nchi yetu; kulinda haki;
kuimarisha ujirani mwema; na kuunga mkono Sera ya
Kutofungamana na Upande wowote kama dira na msimamo
wetu katika mahusiano na nchi nyingine katika Jumuiya
ya Kimataifa�
16. Mheshimiwa Spika, misingi hiyo ndiyo inayotufanya
leo tujivunie Taifa lenye amani, ulinzi imara na usalama
duniani; taifa ambalo limekuwa mstari wa mbele kutetea
wanyonge, haki na uhuru; kutafuta amani na kutatua
migogoro ya nchi mbalimbali kwa gharama kubwa ya
rasilimali watu na fedha; Taifa linalojitolea wanajeshi wake
kwenye ulinzi wa amani, na kuwa tegemeo la mataifa katika
misheni za kulinda amani; Taifa ambalo limekuwa kimbilio

7
kubwa kwa wananchi wa mataifa mengine yenye migogoro
na ambao wanalazimika kukimbilia nchi nyingine kuokoa
maisha yao na kupewa hifadhi nchini mwetu�
17. Mheshimiwa Spika, Tanzania inaheshimu misingi
ya mahusiano na mataifa mengine duniani ambayo
tuna mahusiano ya kidiplomasia na yale ambayo bado
hatuna mahusiano ya kidiplomasia� Ni kwa misingi hiyo,
mataifa mengine nayo yanawajibika kuheshimu misingi
ya Tanzania kama ilivyoainishwa hapo juu� Nataka
kulihakikishia Bunge lako Tukufu kuwa Tanzania italinda
misingi hiyo daima� Aidha, napenda ieleweke wazi kuwa
Tanzania itaendelea kushirikiana na mataifa yote duniani
na kushiriki kikamilifu katika mijadala na majukwaa ya
kimataifa katika kutetea uhuru, haki za binadamu na
usawa kwa kuzingatia mahusiano yaliyopo kwa kila nchi
kwa ajili ya maslahi mapana ya uchumi, jamii na maendeleo
ya nchi yetu�
Ni kwa mantiki hiyo, Tanzania itaendelea kutekeleza Sera
ya Kutofungamana na Upande wowote kama ambavyo
imekuwa ikifanya siku zote� Tanzania haitarajii nchi
nyingine yoyote kuiamulia mambo yake, kushinikizwa,
kutishwa au kuingiliwa na nchi yoyote katika mambo yetu
ya ndani. Marafiki wetu ni lazima waheshimu msimamo
wetu kwamba hatutachaguliwa nani awe rafiki yetu na
nani awe adui wetu� Maslahi ya nchi yetu na imani yetu ya
haki na usawa wa binadamu ndio dira ya msimamo wetu
kimataifa.

8
MSIMAMO WA TANZANIA KATIKA MASUALA
MBALIMBALI YA KIMATAIFA
18. Mheshimiwa Spika,  napenda kutumia fursa hii
kulieleza Bunge lako Tukufu kuwa msimamo wa Tanzania
kuhusu suala la Palestina na Israel haujabadilika�
Tanzania inaunga mkono msimamo wa Umoja wa Mataifa
wa suluhu ya kuwa na mataifa mawili yaani Palestina huru
na Israel salama� Tunaendelea kuunga mkono kufanyika
kwa majadiliano yatakayosaidia kumalizika kwa mgogoro
huo uliodumu muda mrefu kati ya nchi hizi mbili� Ni
kweli kwamba mahusiano yetu na Israel yanaongezeka na
tutahakikisha yanashamiri kwa manufaa na maendeleo
ya Taifa letu� Tanzania inatambua kuwa Israel ina haki
ya kuishi kama Taifa huru na salama na hivyo ndivyo
iwe kwa Wapalestina ambao ni majirani zao� Tutashiriki
katika mijadala yote kimataifa katika kutafuta suluhu ya
mashariki ya kati�
19. Mheshimiwa Spika,  Tanzania pia inaendelea
kuunga mkono juhudi za usuluhishi wa mgogoro wa Sahara
Magharibi, katika mchakato wa maelewano unaosimamiwa
na Umoja wa Mataifa na kuungwa mkono na Umoja wa
Afrika� Tuna imani kuwa kurejea kwa Morocco katika
Umoja wa Afrika kutatoa fursa kwa Umoja huo kutoa
mchango wake katika kutafuta suluhu ya mgogoro huo
ambao kwa muda mrefu umekuwa ukishughulikiwa na
Umoja wa Mataifa� POLISARIO ni chama cha ukombozi
ambacho kilipewa hadhi ya Serikali na uanachama wa

9
Umoja wa Afrika tangu mwaka 1982� Suala hili limeanza
kuleta utata wa kisheria katika Umoja wa Afrika na katika
duru za kimataifa� Morocco imeanzisha Ubalozi hapa
nchini� Mfalme Mohamed VI alitembelea hapa nchini
mwishoni mwa mwaka 2016 na kutiliana saini mikataba 21
ya ushirikiano katika sekta mbalimbali� Tanzania iliunga
mkono Morocco kurudi katika Umoja wa Afrika na kuingia
katika Baraza la Usalama na Amani la Umoja wa Afrika�
Tanzania itaendelea kushiriki katika vikao mbalimbali vya
kutafuta suluhu ya mgogoro huo� Tunatarajia uhusiano
wetu na nchi ya Morocco utaendelea kukua hasa katika
sekta mbalimbali�
UTEKELEZAJI WA SERA YA MAMBO YA NJE
Kulinda Amani
20. Mheshimiwa Spika, hali ya usalama duniani
imeendelea kuimarika pamoja na kwamba changamoto
kadhaa zimeendelea kuwepo katika baadhi ya maeneo�
Changamoto hizo ni pamoja na migogoro ya kisiasa
inayoendelea katika nchi mbalimbali duniani, matukio ya
kigaidi na kuongezeka makundi yenye itikadi kali pamoja
na athari za kiusalama zinazosababishwa na mabadiliko
ya tabianchi� Tishio jingine kimataifa ni biashara haramu
kama vile za madawa ya kulevya, usafirishaji wa binadamu
na utakatishaji wa fedha ambayo haina mipaka� Katika
kukabiliana na changamoto hizo, Tanzania imeendelea
kuunga mkono jitihada za kikanda na za Umoja wa Mataifa
za kuimarisha amani na usalama duniani�

10
21. Mheshimiwa Spika, katika kuunga mkono jitihada
za Umoja wa Mataifa zinazolenga kuimarisha amani na
usalama duniani, nchi yetu imeendelea kutoa mchango wa
askari wake kwenye misheni za kulinda amani za Umoja
wa Mataifa� Mchango huu ni muhimu na umeiletea nchi
yetu sifa kubwa kimataifa kwa askari kuwa na nidhamu
na kujitoa katika kuifanya dunia kuwa salama� Ushiriki
wa askari wetu katika misheni hizo umewaongezea weledi
na ujuzi katika masuala ya medani za kijeshi na usalama
wa kimataifa�
22. Mheshimiwa Spika, pamoja na mafanikio
yaliyopatikana, tumekuwa tukipata changamoto za
kupoteza baadhi ya askari wetu katika misheni hizo� Kwa
mfano, shambulio la tarehe 8 Desemba 2017 lililosababisha
askari wetu 15 kupoteza maisha na wengine 43 kujeruhiwa
nchini DRC, linabaki kuwa moja ya shambulizi baya zaidi
kuwahi kutokea kwenye misheni za kulinda amani duniani
kwa takribani miaka 25 iliyopita�
23. Mheshimiwa Spika, tunaushukuru Umoja wa
Mataifa kwa kuunda timu ya kuchunguza chanzo cha tukio
hilo iliyojumuisha maafisa wawili wa ngazi ya juu kutoka
Jeshi la Wananchi wa Tanzania� Timu hiyo imeshakamilisha
uchunguzi wake kuhusu chanzo cha tukio hilo na kutoa
mapendekezo ya hatua za kuchukua ili kuzuia matukio
kama hayo yasitokee tena� Serikali inaendelea kuwasiliana
na Umoja wa Mataifa kwa ajili ya utekelezaji wa taarifa hiyo
ambayo itasaidia pia Umoja wa Mataifa kuboresha utendaji

11
wake na ulinzi wa askari kwenye misheni za kulinda amani�
24. Mheshimiwa Spika, naomba ifahamike kwamba,
pamoja na shambulio hilo kubwa na la kusikitisha, kamwe
hatutarudi nyuma wala kukatishwa tamaa� Tunaamini
kwenye misingi yetu ya kusimamia haki na kulinda amani
kwa ajili ya kuokoa maisha ya watu na kuweka mazingira
mazuri ya ustawi wa jamii� Tanzania itaendelea kusimamia
misingi hiyo na kuimarisha ushiriki wetu katika misheni
za kulinda amani duniani�
MAPITIO YA UTEKELEZAJI WA MAJUKUMU YA
WIZARA KWA MWAKA WA FEDHA 2017/18
25. Mheshimiwa Spika, katika kutekeleza majukumu
ya Wizara kwa mwaka 2017/18, Wizara yangu ilitengewa
kiasi cha Shilingi 157,980,248,704� Kati ya fedha hizo,
Shilingi 149,980,248,704 ilikuwa kwa ajili ya Matumizi
ya Kawaida na Shilingi 8,000,000,000 ilikuwa kwa ajili ya
bajeti ya maendeleo� Katika fedha zilizotengwa kwa Matumizi
ya Kawaida, Shilingi 140,496,296,704 ilikuwa kwa ajili ya
Matumizi Mengineyo na  Shilingi 9,483,952,000 ilikuwa
kwa ajili ya mishahara�
26. Mheshimiwa Spika,  katika mwaka wa fedha
2017/18, Wizara ilitarajia kukusanya maduhuli kiasi cha
Shilingi 25,773,882,820 . Hadi kufikia tarehe 30 Aprili
2018, Wizara imefanikiwa kukusanya kiasi cha Shilingi
22,198,966,840, sawa na asilimia 86 ya makisio ya

12
makusanyo yote ya maduhuli. Hadi kufikia tarehe 30 Aprili
2018, balozi zetu nje zimerejesha katika Mfuko Mkuu
wa Serikali kiasi cha Shilingi 13,025,539,374 � Wizara
yangu itaendelea kusimamia na kuhakikisha kuwa kiasi
chote cha maduhuli kitakachokusanywa kwa mwaka wa
fedha 2017/18 kinarejeshwa katika Mfuko Mkuu kama
ilivyoelekezwa na Serikali�
27. Mheshimiwa Spika,  hadi kufikia tarehe 30 Aprili
2018, Wizara ilipokea jumla ya Shilingi 114,185,986,274,
sawa na asilimia 72 ya bajeti iliyopitishwa na Bunge� Kati
ya fedha hizo, Shilingi 104,538,835,394 ilikuwa kwa ajili
ya bajeti ya Matumizi Mengineyo; Shilingi 6,226,955,225
ilikuwa kwa ajili ya mishahara; na Shilingi 3,420,195,655
ilikuwa kwa ajili ya kutekeleza miradi ya maendeleo�
Miradi ya Maendeleo ya Wizara
28. Mheshimiwa Spika,  katika mwaka wa fedha
2017/18, Wizara ilipangiwa bajeti ya maendeleo kiasi
cha Shilingi 8,000,000,000 . Hadi kufikia mwanzoni
mwa mwezi Mei 2018, Wizara ilipokea kutoka Hazina
mgao wa fedha za bajeti ya maendeleo kiasi cha Shilingi
3,420,195,655, sawa na asilimia 42�7 ya fedha za bajeti
ya maendeleo iliyoidhinishwa� Kati ya fedha hizo, Shilingi
1,815,527,215 zimepangwa kutumika kufanya ukarabati
wa jengo la ofisi na makazi ya watumishi kwenye ubalozi
wa Tanzania Kampala;  Shilingi 315,425,000  ni kwa
ajili ya ukarabati wa makazi ya balozi Kinshasa; Shilingi

13
593,300,000 kutumika kukarabati nyumba za ubalozi
wa Tanzania Lilongwe; Shilingi 195,943,440 kukarabati
makazi ya balozi wa Tanzania Brussels; na shilingi
500,000,000 kwa ajili ya kukarabati miundombinu ya
Chuo cha Diplomasia�
29. Mheshimiwa Spika,  Wizara inaendelea kufuatilia
Wizara ya Fedha na Mipango upatikanaji wa fedha za
maendeleo kiasi cha Shilingi 4,579,804,345  sawa na
asilimia 57.3 ambazo hazijatolewa ili kutekeleza miradi ya
maendeleo iliyopangwa kwa mwaka wa fedha 2017/18�
30. Mheshimiwa Spika, Wizara imeendelea kuzingatia
sheria, kanuni, taratibu na miongozo ya fedha za umma
katika kudhibiti mapato na matumizi ya Serikali� Kwa
kudhihirisha hilo, Wizara pamoja na balozi zake 39 zimepata
hati safi isipokuwa balozi mbili zimepata hati zenye shaka
katika ukaguzi kwa mwaka wa fedha 2016/17� Nachukua
fursa hii kuwashukuru watendaji wa Wizara na kuwahimiza
waendelee kuzingatia sheria, kanuni, taratibu na miongozo
ya matumizi ya fedha za umma na ununuzi wakati wote
wanapotekeleza majukumu yao�
31. Mheshimiwa Spika,  baada ya kutoa taarifa ya
mapato na matumizi ya Wizara kwa mwaka wa fedha
2017/18, naomba sasa nitumie fursa hii kueleza kwa
kifupi baadhi ya mafanikio ya Wizara katika kipindi hicho�

14
DIPLOMASIA YA UCHUMI NA UTEKELEZAJI WA
MAJUKUMU YA WIZARA
32. Mheshimiwa Spika,  katika malengo ya Sera
ya Mambo ya Nje kuna malengo ambayo ni ya kudumu
yanayoiwezesha nchi kuwa katika nafasi ya jumuiya ya
mataifa kama Taifa huru lenye umoja, usalama na lenye
hadhi na siha nzuri� Hii hasa ni diplomasia ya siasa� Pia
kuna malengo ambayo yanaendana na wakati huo wa
uongozi na vipaumbele vya Serikali na Taifa kwa ujumla�
Katika miaka ya sitini hadi themanini malengo ya ziada
katika Sera ya Tanzania yalikuwa ukombozi wa Bara la
Afrika kutoka kwa ukoloni na ubaguzi wa rangi� Baada ya
kukamilisha hayo Tanzania iliona umuhimu wa kuwa na
Sera ya Mambo ya Nje yenye msisitizo wa diplomasia ya
uchumi ili kusukuma maendeleo ya Taifa letu�
33. Mheshimiwa Spika,  Diplomasia ya uchumi ni
msisitizo wa Sera ya Mambo ya Nje yenye mikakati,
malengo, mbinu na maarifa yanayoelekeza taifa kupata na
kuvuna rasilimali na utaalam kutoka jumuiya ya mataifa
ili kuleta na kuchochea maendeleo ya taifa husika� Mwaka
2001 Tanzania ilipitisha sera inayosisitiza diplomasia ya
uchumi ili kuendeleza maendeleo hasa katika sekta ya
uchumi� Katika Awamu hii ya tano, Mheshimiwa Rais
John Pombe Magufuli alitangaza mapema kuwa Tanzania
iwe ni nchi ya viwanda ili kusukuma zaidi maendeleo ya
uchumi na ajira kufikia uchumi wa kati ifikapo mwaka
2025� Azma hii inamaanisha kuwa diplomasia ya uchumi

15
lazima iongeze mkakati wa Diplomasia wa Viwanda
ili kutekeleza maono na mawazo ya Mheshimiwa Rais
kuifanya Tanzania kuwa nchi ya viwanda vilivyojikita
kwenye kilimo� Diplomasia ya uchumi wa viwanda lazima
itoe vipaumbele katika uwekezaji, miundombinu ikiwa
ni pamoja na nishati, biashara na masoko ya bidhaa
kutoka viwandani� Sambamba na mkakati huo, dhana
ya diplomasia ya uchumi lazima iendelee kulenga sekta
nyingine kama kilimo, utalii na madini ambayo kwa namna
moja au nyingine zinashabihiana na viwanda�
Viwanda, Biashara na Uwekezaji
34. Mheshimiwa Spika,  katika kutekeleza diplomasia
ya uchumi, Wizara yangu kwa kushirikiana na wadau
wengine ndani ya Serikali na kutoka sekta binafsi
inaratibu upatikanaji wa masoko, mitaji, na teknolojia kwa
ajili ya kukuza biashara na uwekezaji nchini� Miongoni
mwa juhudi zilizofanywa na Wizara yangu ni kushawishi
wawekezaji kupitia ziara za viongozi, balozi zetu nje
ya nchi, na makongamano ya biashara na uwekezaji
yaliyofanyika ndani na nje ya nchi� Kupitia juhudi hizo,
tumeweza kufanikisha kuleta ujumbe wa wawekezaji na
wafanyabiashara kutoka nchi kadhaa zikiwemo Ujerumani,
Ufaransa, Hispania, Misri, China, India, Falme za Kiarabu,
Oman na Israel� Baadhi ya wawekezaji hao tayari wameingia
ubia na kampuni za Tanzania na wengine wameanza hatua
mbalimbali za uwekezaji nchini�

16
Moja ya hatua hizo ni uamuzi uliofanywa na jumuiya ya
wafanyabiashara wa Ujerumani mwezi Aprili 2018 wa
kufungua ofisi maalum ya biashara ya nchi hiyo inayoitwa
AHK kwa lengo la kuratibu kwa ukaribu zaidi uwekezaji
na biashara zinazofanywa na zitakazofanywa na Ujerumani
hapa nchini. Aidha, Ufaransa imefungua ofisi ya biashara
kupitia kampuni ya BASF kwa lengo la kuratibu shughuli
za kibiashara zitakazokuwa zikifanywa na kampuni hiyo
na wabia wake hususan katika masuala ya uzalishaji wa
kemikali za viwandani�
35. Mheshimiwa Spika, Wizara yangu pia iliratibu
ushiriki wa Tanzania kwenye makongamano mbalimbali
ya biashara na uwekezaji yaliyoandaliwa nje ya nchi�
Makongamano hayo ni pamoja na yale yaliyofanyika nchini
Kenya, Hispania, Uturuki, Uholanzi, Indonesia, Korea
Kusini, China, Vietnam, Ujerumani na Umoja wa Falme za
Kiarabu� Aidha, viongozi wetu wanapopata fursa ya kufanya
ziara mbalimbali nje ya nchi wamekuwa wakitumia fursa
hiyo kuzungumza na kuwashawishi wawekezaji kuwekeza
nchini, binafsi nimekuwa nikifanya hivyo na viongozi
wenzangu pia wamekuwa wakifanya hivyo� Kwa mfano,
mwezi Aprili 2018 Rais wa Zanzibar, Mheshimiwa Dkt� Ali
Mohamed Shein alitembelea Falme za Kiarabu na Waziri
wa Viwanda, Biashara na Masoko wa Zanzibar, Mhe� Balozi
Amina Salum Ali, alipofanya ziara ya kikazi nchini China
walitumia fursa hiyo kushawishi wawekezaji katika sekta
za uvuvi, viwanda, kilimo na utalii na hatimaye kuingia
nao makubaliano ya kuanza hatua za uwekezaji kwenye

17
sekta hizo�
36. Mheshimiwa Spika,  mwezi Aprili 2018, Wizara
ikishirikiana na Wizara ya Viwanda, Biashara na Uwekezaji;
Mamlaka ya Maendeleo ya Biashara Tanzania; na Taasisi ya
Sekta Binafsi Tanzania kupitia ubalozi wetu nchini Kenya
iliandaa maonesho ya bidhaa zinazozalishwa na viwanda
vya Tanzania, yaliyofanyika Nairobi� Haya yalikuwa ni
maonesho ya kipekee kuwahi kufanywa na nchi yetu� Jumla
ya kampuni 27 zinazozalisha bidhaa za viwandani kutoka
Tanzania zilishiriki ili kutangaza bidhaa zao na kuvutia
utalii� Maonesho hayo yalitoa fursa kwa wafanyabiashara
wa Tanzania kutafuta masoko ya bidhaa zetu nchini Kenya�
37. Mheshimiwa Spika, napenda kuliarifu Bunge lako
Tukufu kuwa maonesho hayo yamefungua soko zaidi
kwa bidhaa za Tanzania nchini Kenya na kuimarisha
mahusiano kati ya nchi zetu mbili na wafanyabiashara�
Natoa wito kwa wafanyabiashara kuchangamkia fursa ya
masoko ya bidhaa za Tanzania ndani ya Jumuiya ya Afrika
Mashariki� Balozi zetu nyingine pia zimekuwa zikiendesha
makongamano na shughuli nyingine mbalimbali za kukuza
utalii, kuvutia wawekezaji na kutafuta masoko�
38. Mheshimiwa Spika,  juhudi hizi zinazofanywa na
Wizara yangu pamoja na wadau wengine ndani na nje ya
Serikali zinatoa nafasi kwa wafanyabiashara na wawekezaji
kujionea fursa mbalimbali za uwekezaji, biashara, masoko,
teknolojia na upatikanaji wa mitaji� Hivyo, ninatoa rai

18
kwa wadau wote wanaosimamia masuala ya biashara na
uwekezaji kuendelea kutoa ushirikiano wa kutosha kwa
wawekezaji walioonesha nia ya kuwekeza nchini� Nitumie
fursa hii kutoa wito kwa wafanyabiashara wetu kutumia
fursa hizo kikamilifu�
39. Mheshimiwa Spika,  katika kuimarisha biashara
kati ya Tanzania na Misri, Wizara yangu kwa kushirikiana
na wadau husika iliratibu majadiliano ya kuondoleana
ushuru wa forodha na Misri� Majadiliano hayo yamekamilika
mwezi Machi 2018 kwa pande zote kukubaliana kuwa,
Misri iondoe ushuru kwa kiwango cha asilimia 100, na
Tanzania iondoe kwa kiwango cha asilimia 96�89� Kiwango
kilichosalia kwa Tanzania kitaondolewa katika kipindi cha
miaka mitano ijayo�
40. Mheshimiwa Spika, mwezi Febuari, 2018 nilifanya
ziara ya kikazi nchini Korea Kusini ambapo nilifungua
kongamano la biashara na uwekezaji kati ya Tanzania na
nchi hiyo� Kufuatia kongamano hilo viongozi wa kampuni
ya Hyundai walifika nchini kufanya mazungumzo na Kituo
cha Uwekezaji nchini (TIC) kwa lengo kuanzisha kiwanda
cha kutengeneza vipuli vya magari� Wizara yangu kwa
kushirikiana na Wizara ya Viwanda, Biashara na Uwekezaji
itaendelea kufuatilia mazungumzo hayo�Halikadhalika,
nilipotembelea China mwishoni mwa mwaka jana nilikutana
na wawekezaji katika viwanda vya magari ambao wameahidi
kuja kuona uwezekano wa kuwekeza hapa nchini�

19
Kilimo, Ufugaji, Uvuvi na Umwagiliaji
41. Mheshimiwa Spika,  Wizara yangu iliratibu
upatikanaji wa mkopo nafuu wa Dola za Marekani milioni
55 kutoka Serikali ya Poland ambazo zitatumika kwa ajili
ya ujenzi wa mradi wa maghala na vihenge vya kuhifadhia
nafaka katika mikoa ya Ruvuma, Njombe, Rukwa, Songwe,
Dodoma, Shinyanga, Manyara, na Katavi� Kukamilika
kwa mradi huo kutapunguza upotevu wa mazao baada ya
mavuno (post-harvest loss)� Wizara yangu pia imeratibu
upatikanaji wa ufadhili wa mradi wa kituo kikubwa cha
ujenzi wa kuzalisha samaki cha Zanzibar unaodhaminiwa
kwa ushirika kati ya Korea Kusini kupitia Shirika lake la
maendeleo la KOICA pamoja na Shirika la Chakula Duniani
(FAO) wenye thamani ya Dola za Marekani milioni 3�2�
42. Mheshimiwa Spika, Wizara yangu kwa kushirikiana
na wadau wengine imefanikisha kupatikana ufadhili wa
miradi ya umwagiliaji ya Muhongo-Kagera na bonde la
Luiche-Kigoma kupitia Mfuko wa Maendeleo wa Kuwait�
Baada ya kukamilika kwa tathmini ya miradi hiyo mwezi
Machi 2018, rasimu ya mkataba wa kuipatia Tanzania
mkopo wa masharti nafuu wenye thamani ya Dola za
Marekani milioni 15�3 ilisainiwa� Aidha, ushirikiano wa
Tanzania na China kupitia jukwaa la FOCAC umeendelea
kuchangia sekta ya maji ambapo katika kipindi hiki,
Zanzibar imefadhiliwa mradi wa kujenga kituo kipya cha
kutibu maji katika eneo la Donge Mbiji, wilaya ya Kaskazini
Unguja wenye thamani ya Dola za Marekani milioni 5�5�

20
Ujenzi na Miundombinu
43. Mheshimiwa Spika,  Wizara yangu imeendelea
kujenga mahusiano mazuri na nchi marafiki na mashirika
ya kimataifa ambao ni washirika wetu wa maendeleo�
Uhusiano huo mzuri umewezesha Serikali kupata ufadhili
wa miradi mbalimbali ya maendeleo� Miongoni mwa ufadhili
huo ni ule uliotoka Umoja wa Ulaya, Serikali ya Marekani
kupitia shirika lake la maendeleo la USAID, Serikali ya
Uingereza kupitia shirika lake la maendeleo la DFID,
Serikali ya Japan kupitia shirika lake la maendeleo la JICA,
Serikali ya Korea Kusini kupitia shirika lake la maendeleo
la KOICA, Serikali ya Ujerumani kupitia GIZ, Serikali ya
Denmark kupitia DANIDA, Serikali ya Canada kupitia
CIDA, Serikali ya Ufaransa kupitia shirika lake la AFD,
Umoja wa Falme za Kiarabu kupitia Mfuko wa Maendeleo
wa Abudhabi, Serikali ya Saudi Arabia kupitia Mfuko wake
wa Maendeleo wa Saudia, pamoja na Serikali ya Kuwait
kupitia Mfuko wake wa maendeleo wa Kuwait� Serikali
ya Oman pia imekubali kusaidia kufadhili uboreshaji wa
baadhi ya miundombinu katika mikoa mbalimbali ikiwa ni
pamoja na Jiji la Dodoma�
44. Mheshimiwa Spika,  halikadhalika, China
imezikaribisha nchi za Afrika kujiunga na mpango wake
wa One Belt One Road Initiative ambao unatoa manufaa
mapana katika uwekezaji wa miundombinu ya nishati, reli,
barabara, bandari na viwanja vya ndege� Kutokana na hatua
hiyo, nilipofanya ziara yangu nchini China, niliwasilisha

21
maombi ya Tanzania kujiunga na mpango huo� Napenda
kulifahamisha Bunge lako kuwa, mwezi Aprili 2018 Serikali
ya China ilikubali ombi hilo na taratibu za kujiunga na
mpango huo zinaendelea�
Afya na Ustawi wa Jamii
45. Mheshimiwa Spika, sekta ya afya ni miongoni mwa
sekta zinazonufaika na ufadhili wa miradi ya maendeleo
kutoka nchi wahisani pamoja na washirika wetu wa
maendeleo� Serikali ya Marekani mwezi Mei 2018 iliahidi
kutoa Dola za Marekani milioni 512 kufadhili Mpango wa
Kupambana na Virusi vya Ukimwi nchini chini ya program
yake ijulikanayo kama President’s Emergency Plan for
AIDS Relief (PEPFAR )� Serikali ya Kuwait pia imezindua
mpango maalum wa kusaidia sekta ya afya hapa nchini
wenye thamani ya Dola za Marekani 500,000� Mpango huo
ujulikanao kama Half-Million Dollar Program umewezesha
upatikanaji wa vifaatiba kwa watu wenye mahitaji maalum
katika Taasisi ya Moyo ya Jakaya Kikwete, Taasisi ya
Mifupa ya MOI, pamoja na Hospitali ya Benjamin Mkapa
ya Dodoma� Aidha, Kuwait imetoa Dola za Marekani
milioni 13�6 kwa ajili ya kufanya ukarabati mkubwa katika
Hospitali ya Rufaa ya Mnazi Mmoja, Zanzibar; na Serikali
ya China pia imesaidia ukarabati wa Hospitali ya Abdulla
Mzee, Pemba kama moja ya miradi yake ya afya hapa nchini�
Serikali ya Israel itaongeza misaada yake ya wataalam,
mafunzo na vifaa kwa Taasisi ya Moyo ya Jakaya Mrisho
Kikwete�

22
46. Mheshimiwa Spika , Tanzania pia imenufaika na
Mfuko wa Afya duniani ujulikanao kama Global Fund
unaotoa ufadhili wa programu mbalimbali za kukabiliana
na maradhi ya Malaria, Kifua Kikuu na Ukimwi� Tangu
mfuko huo uanzishwe hapa nchini mwaka 2013, tayari
Tanzania imenufaika na Dola za Marekani takriban bilioni
2 na hivyo kuifanya Tanzania kuwa miongoni mwa nchi
zinazonufaika zaidi na ufadhili wa mfuko huo barani Afrika�
Aidha, mwezi Aprili 2018 Serikali ilisaini makubaliano na
mfuko huo ya kiasi kingine cha Dola za Marekani milioni
700 kwa ajili ya ufadhili wa miradi ya afya katika kipindi
cha miaka mitatu ijayo� Wadau wengine wanaosaidia sekta
ya afya ni mashirika ya maendeleo ya kimataifa pamoja
na nchi marafiki kama vile Uingereza, Denmark, Canada,
Ireland, Palestina, Umoja wa Falme za Kiarabu, Cuba,
Misri, Israel, Ujerumani, na Brazil�
Nishati na Madini
47. Mheshimiwa Spika, Wizara yangu kwa kutambua
umuhimu wa sekta hii katika maendeleo ya uchumi wa
nchi imeendelea kuitafutia washirika kutoka nchi marafiki
na mashirika ya kimataifa katika miradi yake mbalimbali�
Miongoni mwa wafadhili wakubwa ni Benki ya Maendeleo ya
Afrika na Benki ya Dunia� Aidha, kupitia ziara iliyofanywa
na Waziri wa Mambo ya Nje wa Norway hapa nchini mwezi
Juni 2017, Serikali ya nchi hiyo imezindua awamu ya pili
ya program itakayodumu hadi mwaka 2020, kwa ajili ya
kuendeleza sekta ya mafuta nchini� Kupitia programu
hiyo, Norway itatoa kiasi cha Dola za Marekani milioni 5�9

23
kwa ajili ya kuendeleza sekta ya mafuta hapa nchini, na
kiasi kingine cha Dola za Marekani milioni 10�5 kwa ajili
ya kuendeleza mfumo wa ukusanyaji kodi� Nchi nyingine
zinazofadhili miradi kwenye sekta hii kwa kupitia Wizara
yangu ni pamoja na Ujerumani, Sweden, Finland na India�
Elimu na Mafunzo ya Ufundi
48. Mheshimiwa Spika,  Wizara yangu imeendelea
kuratibu upatikanaji wa fursa za masomo na mafunzo ya
ufundi kutoka nchi marafiki. Ufadhili huo ni katika mafunzo
ya muda mfupi, shahada ya kwanza, uzamili, uzamivu,
uboreshaji mafunzo ya ualimu, uboreshaji mitaala na
miundombinu ya kufundishia katika vyuo vyetu vya ufundi
na teknolojia; vitabu; pamoja na ujenzi wa maktaba ya
kisasa katika Chuo Kikuu cha Dar es Salaam� Nachukua
fursa hii kuzishukuru nchi zote zinazofadhili miradi katika
sekta ya elimu na mafunzo ikiwa ni pamoja na China,
Italia, Hungary, Poland, Uholanzi, Australia, India, Malta,
Misri, Korea, Malaysia, Indonesia, Vietnam, Japan, New
Zealand, Algeria, Uingereza, Ujerumani, Uswisi, Brunei,
Oman, Cuba, Israel, Palestina na Saudi Arabia� Natoa wito
kwa Watanzania watumie fursa hizi ipasavyo�
Utalii
49. Mheshimiwa Spika,  Wizara yangu kupitia Balozi
zetu nje imeendelea kushirikiana na wadau wengine wa
Serikali kutangaza vivutio vya utalii na kuratibu ujio wa
watalii nchini� Nafurahi kutambua ripoti iliyotolewa mwezi

24
Mei 2018 na Wizara ya Maliasili na Utalii pamoja na ripoti
za balozi zetu zikiainisha kwamba idadi ya watalii nchini
sio tu imeongezeka lakini pia pato litokanalo na sekta hiyo
limeongezeka� Aidha, ripoti hizo zimebainisha kwamba
tofauti na ilivyozoeleka huko nyuma kwa watalii wengi
walikuwa wakitoka nchi za Marekani, Uingereza, Ufaransa,
Ujerumani, Italia na Hispania, hivi sasa kuna ongezeko
kubwa pia la watalii kutoka nchi za China, Australia,
Uholanzi, Uswisi, India na Israel� Ongezeko hilo la idadi ya
watalii ni matokeo ya kasi ya kuvitangaza vivutio vya utalii
vilivyopo nchini inayofanywa na mamlaka za ndani pamoja
na balozi zetu nje ya nchi� Wizara yangu kupitia balozi zetu
itaendeleza juhudi hizi kwa kasi zaidi hasa katika Balozi
zetu mpya za Korea Kusini, Uturuki, Qatar na Israel�
50. Mheshimiwa Spika,  katika kutangaza vivutio vya
utalii vya Tanzania katika nchi zenye watalii wengi, ubalozi
wa Tanzania Beijing umeendelea kutumia nafasi yake ya
kimkakati kwa kutangaza utalii wetu kupitia mitandao
ya kijamii ya China kama QQ na WeChat kwa kuweka
matangazo ya vivutio kwa lugha za kichina� Aidha, ubalozi
kwa kushirikiana na mamlaka za utalii nchini ziliandaa
ziara za waigizaji mashuhuri kutoka China ambapo
waliandaa makala za kutangaza utalii wa Kisiwapanza
-Pemba, Hifadhi ya Taifa ya Serengeti, Mbuga ya Selou
na Ziwa Eyasi� Makala hizo zilizoandaliwa zimelenga
kutangazwa katika runinga zinazoangaliwa na watu wengi
zaidi nchini China� Soko la watalii kutoka China ni kubwa
kuliko yote kama tukijitangaza vizuri

25
51. Mheshimiwa Spika, kufuatia ziara ya meli ya Sultan
wa Oman mwezi Oktoba 2017, Serikali ya Oman imeahidi
kukarabati na kuhifadhi Jumba la Maajabu (Beit el Ajab)
Zanzibar� Aidha, mwezi Aprili 2018 Tanzania na Oman
zilisaini makubaliano ya Ushirikiano katika masuala ya
kumbukumbu na nyaraka ili kukuza utalii unaotokana na
historia kati ya Oman na Zanzibar�
Msamaha wa madeni ya nje
52. Mheshimiwa Spika,  moja ya hatua inayofanywa
na Wizara yangu kwa kushirikiana na wizara nyingine ni
kushawishi nchi marafiki kutufutia madeni, kuyapunguza
au kuweka masharti nafuu ya kuyalipa� Napenda kuliarifu
Bunge lako Tukufu kuwa nilipofanya ziara nchini Iran mwezi
Oktoba 2017, Serikali ya nchi hiyo iliridhia na kutangaza
kusamehe riba ya deni lililokopwa mwaka 1984 ambayo
kwa sasa imefikia kiasi cha Dola za Marekani milioni 150.
Aidha, mwezi Septemba 2017, Serikali ya Brazil pia ilitoa
msamaha wa thamani ya Dola za Marekani milioni 203�6
ambayo ni asilimia 86 ya deni lote tunalodaiwa na nchi
hiyo� Misamaha hiyo ni wazi itaipa nafuu nchi yetu katika
kulipa madeni� Naomba kutumia nafasi hii kuzishukuru
Serikali za Iran na Brazil kwa misamaha hiyo�
53. Mheshimiwa Spika, pamoja na wajibu wa Serikali
kulipa madeni yake nje, Wizara yangu kwa kushirikiana
na wadau wengine ndani ya Serikali itaendelea na juhudi
za kuomba kusamehewa au kupata nafuu ya aina yoyote
katika kulipa madeni ya Serikali�

26
MIKUTANO YA TUME ZA PAMOJA ZA KUDUMU ZA
USHIRIKIANO
54. Mheshimiwa Spika, katika mwaka huu wa fedha,
Wizara kwa kushirikiana na wadau mbalimbali iliratibu na
kushiriki katika mkutano wa Tume ya Pamoja ya Kudumu
ya Ushirikiano kati ya Tanzania na Misri uliofanyika Cairo,
mwezi Januari 2018� Mimi binafsi niliongoza ujumbe wa
Tanzania katika mkutano huo ambapo nchi zetu mbili
zilikubaliana kushirikiana katika sekta za viwanda,
biashara na uwekezaji; maji; kilimo, mifugo na uvuvi; ujenzi,
uchukuzi na mawasiliano; afya, nishati, maliasili na utalii;
elimu, mambo ya ndani ya nchi na habari� Majadiliano
ya utekelezaji wa maazimio mbalimbali yameshaanza na
tayari uongozi wa Shirika la ndege la Misri umeshatembelea
nchini na kukutana na wataalam wa Idara na Taasisi za
Serikali�
USHIRIKI WA TANZANIA KATIKA JUMUIYA ZA
KIKANDA NA KIMATAIFA
Jumuiya za Kikanda
Jumuiya ya Afrika Mashariki
Uondoaji wa Vikwazo Visivyo vya Forodha
55. Mheshimiwa Spika,  Wizara imeendelea kuratibu
kamati ya kitaifa ya kufuatilia uondoaji wa vikwazo vya
kibiashara visivyo vya forodha pamoja na mikutano

27
ya kikanda kwa ajili ya kujadili vikwazo mbalimbali
vinavyojitokeza� Kwa kipindi cha mwezi Julai 2017 hadi
Machi 2018, jumla ya vikwazo sita vilivyodumu kwa muda
mrefu vimeondolewa na hivyo kufikia jumla ya vikwazo
122 vilivyoondolewa tangu mwaka 2009� Majadiliano ya
kuviondoa vikwazo vingine 33 bado yanaendelea� Miongoni
mwa vikwazo vilivyoondolewa vinavyoihusu Tanzania ni
kupunguzwa kwa vizuizi barabarani katika njia kuu ya kati
na kaskazini; kuwianisha muda wa kufanya kazi baina ya
mamlaka za mapato za Tanzania na Kenya kwenye ukaguzi
wa mizigo katika bandari kavu mjini Nairobi; kuondoa
kodi ya ongezeko la thamani katika huduma za bandari
kwa mizigo inayosafirishwa kwenda nje ya nchi; tozo ya
Dola za Marekani 152 kwa mabasi yanayotoka Rwanda na
zuio la kuuza bidhaa za chakula kwenda Uganda, pamoja
na  kurekebisha sheria na kuainisha ubora wa bidhaa
mbalimbali tunazouziana�
Mapitio ya Wigo wa Pamoja wa Ushuru wa Forodha
56. Mheshimiwa Spika, Wizara kwa kushirikiana na
wadau wengine imeendelea kuratibu na kusimamia mapitio
ya Wigo wa Pamoja wa Ushuru wa Forodha�  Kwa sasa nchi
za Jumuiya zimeendelea kufanya tafiti katika ngazi ya nchi
na kanda kwa lengo la kuwa na taarifa sahihi ya namna ya
kupanga viwango vya ushuru wa forodha katika Wigo wa
Pamoja wa Ushuru wa Forodha wa Jumuiya� Majumuisho
ya awali ya matokeo ya tafiti kutoka kila nchi mwanachama
wa Jumuiya yanapendekeza mabadiliko ya viwango vya

28
ushuru wa forodha yazingatie ukuzaji wa viwanda kwa nchi
wanachama; kupunguza gharama za uzalishaji; kuongeza
biashara miongoni mwa nchi wanachama; na kuwalinda
walaji�
Utekelezaji wa Itifaki ya Soko la Pamoja la Afrika
Mashariki
57. Mheshimiwa Spika, katika kipindi cha mwaka wa
fedha 2017/18, Wizara iliratibu majadiliano ya mapitio
ya Jedwali la Biashara ya Huduma katika Itifaki ya Soko
la Pamoja� Lengo la kufanya mapitio hayo ni kuondoa
changamoto zilizokuwa zikikwaza utekelezaji wa Itifaki
hiyo katika eneo la huduma� Tayari nchi zote wanachama
zimewasilisha maboresho ya jedwali la huduma katika
Itifaki ya Soko la Pamoja ambapo changamoto zilizoainishwa
zimepatiwa ufumbuzi�
58. Mheshimiwa Spika,  Wizara imeendelea kuratibu
utoaji wa elimu kwa umma mijini na vijijini ili kuwawezesha
wananchi na hasa vijana kushiriki katika kuchangamkia
fursa zilizoko kwenye soko la Jumuiya ya Afrika Mashariki�
Wizara kwa kushirikiana na asasi za kiraia pamoja na
vyombo vya habari kupitia makongamano mbalimbali
iliendesha programu maalum ya kuhamasisha vijana
wa Kitanzania kuzitambua na kuzitumia ipasavyo fursa
zitokanazo na Mtangamano wa Afrika Mashariki� Programu
hiyo ilipewa jina la Kampeni ya Msafara wa Vijana ya
Biashara ya Kuvuka Mpaka� Kampeni hiyo ilifanyika katika

29
mikoa ya Dar es Salaam, Dodoma, Mwanza, Manyara na
Arusha� Wizara pia kwa kushirikiana na Benki ya Dunia
ilitoa elimu kwa umma kwa vijana wa vyuo vikuu juu ya
kuchangamkia fursa katika mtangamano�
Utekelezaji wa Itifaki ya Umoja wa Fedha ya Afrika
Mashariki
59. Mheshimiwa Spika,  katika mwaka wa fedha
2017/18 Wizara yangu imeendelea kuratibu na kushiriki
katika uandaaji wa sera, sheria, kanuni na taratibu za
kuendeleza sekta ya fedha katika eneo la usimamizi wa
bima, huduma ndogo za kifedha (microfinance), pensheni
na benki� Aidha, Wizara yangu kwa mwaka wa fedha
2018/19 itaendelea kuratibu na kushiriki majadiliano ya
maeneo tajwa hapo juu hadi yatakapokamilika�
60. Mheshimiwa Spika,  ninapenda kuliarifu Bunge
lako Tukufu kuwa, Bunge la Afrika Mashariki lililokaa
Dodoma mwezi Aprili 2018, lilipokea na kujadili miswada
miwili inayohusiana na utekelezaji wa Itifaki ya Umoja wa
Fedha wa Jumuiya ya Afrika Mashariki� Miswada hiyo ni
ya kuanzisha Taasisi ya Fedha na Taasisi ya Takwimu ya
Jumuiya ya Afrika Mashariki�  Muswada wa Kuanzisha
Taasisi ya Fedha ya Jumuiya ya Afrika Mashariki ulipitishwa
na Bunge hilo na hatua inayofuata ni kuidhinishwa na
Wakuu wa Nchi Wanachama�

30
Ushirikiano Baina ya Jumuiya ya Afrika Mashariki na
Kanda Nyingine
61. Mheshimiwa Spika,  Viongozi Wakuu wa Nchi za
Jumuiya ya Afrika Mashariki katika mkutano wao wa 18
uliofanyika Dar es Salaam mwezi Mei 2017 pamoja na
mambo mengine, walikubaliana kuwa Mheshimiwa Yoweri
Kaguta Museveni, Rais wa Uganda na mwenyekiti wa
Jumuiya, akutane na Rais wa Umoja wa Ulaya, Mhe� Jean-
Claude Juncker ili kujadili changamoto za Mkataba wa
Ubia wa Kiuchumi (EPA) baina ya Jumuiya hizo� Kufuatia
maamuzi hayo, Wizara iliratibu ushiriki wa Tanzania katika
ziara hiyo iliyofanyika Brussels, Ubelgiji mwezi Septemba
2017� Mwenyekiti aliwasilisha rasmi hoja za Jumuiya ya
Afrika Mashariki kuhusu changamoto za EPA na mwezi
Desemba 2017, Rais wa Umoja wa Ulaya, Mhe� Jean-
Claude Juncker aliwasilisha majibu ya hoja hizo�
62. Mheshimiwa Spika,  katika Mkutano wa 19 wa
Viongozi Wakuu wa Nchi za Jumuiya ya Afrika Mashariki
uliofanyika Kampala mwezi Februari 2018 Rais wa Uganda
na Mwenyekiti wa Jumuiya aliwasilisha majibu ya Umoja
wa Ulaya kwa Viongozi Wakuu wa Nchi za Jumuiya�
Viongozi Wakuu hao hawakuridhishwa na majibu
yaliyotolewa na Umoja wa Ulaya hivyo, walimpa mamlaka
Mwenyekiti wa Jumuiya kuendelea kuwasiliana na Umoja
wa Ulaya kwa lengo la kupata majibu yanayoendana na
hoja zilizowasilishwa na Jumuiya ya Afrika Mashariki�

31
63. Mheshimiwa Spika,  katika kipindi cha mwaka
2017/18, Wizara iliendelea kuratibu majadiliano ya maeneo
yaliyosalia katika kuanzisha Eneo Huru la Biashara la Utatu
wa COMESA-EAC-SADC pamoja na kuweka katika lugha
ya kiuandishi viambatisho vya Mkataba huo� Majadiliano
yamekamilika katika Kiambatisho Na� II kinachohusu
Usuluhishi wa Migogoro ya Biashara, Kiambatisho Na� IV
kinachohusu Sheria ya Utambuzi wa Uasilia wa Bidhaa
na Kiambatisho Na� X kinachohusu Utatuzi wa Migogoro�
Majadiliano yanaendelea baina ya nchi wanachama
kwenye kanuni za utambuzi wa uasilia wa bidhaa pamoja
na uondoaji wa ushuru wa forodha�
Sekta za Uzalishaji
64. Mheshimiwa Spika,  Wizara kwa kushirikiana na
Wizara ya Viwanda, Biashara na Uwekezaji imeratibu
maandalizi na ushiriki wa Tanzania katika mikutano ya
kuandaa sera na mikakati ya kukuza viwanda katika
Jumuiya ya Afrika Mashariki hususan katika maeneo
yaliyoainishwa na Wakuu wa Nchi kuwa ya vipaumbele
hasa utengenezaji wa magari, uzalishaji wa dawa na bidhaa
za nguo na ngozi� Wizara ilihakikisha vipaumbele vya nchi
vinajumuishwa katika sera na mikakati iliyoandaliwa
ikiwemo Mkakati wa Tano wa Maendeleo ya Jumuiya ya
Afrika Mashariki 2016/17-2020/21� Ni mategemeo yetu
kuwa sera hizi za mtangamano zitasaidia kukuza viwanda
na hivyo kuchangia kuifikisha Tanzania katika uchumi wa
kati ifikapo mwaka 2025.

32
Uendelezaji wa Miundombinu ya Uchumi na Huduma za
Jamii
65. Mheshimiwa Spika,  Wizara imeendelea kuratibu
utekelezaji wa programu na miradi ya kikanda ya uendelezaji
wa miundombinu ya uchumi na huduma za jamii kama
ifuatavyo:
Maendeleo ya Miundombinu ya Uchukuzi, Nishati na
Uwekezaji katika Sekta ya Afya
66. Mheshimiwa Spika,  Wizara iliratibu na kushiriki
katika Mkutano wa Kazi wa Wakuu wa Nchi Wanachama
wa Jumuiya ya Afrika Mashariki uliojadili maendeleo ya
sekta ya miundombinu ya uchukuzi, nishati, na uwekezaji
katika sekta ya afya uliofanyika Kampala mwezi Februari
2018� Lengo la mkutano huo lilikuwa ni kubaini kiasi
cha fedha kinachohitajika kutekeleza miradi hiyo ambapo
imeelezwa kuwa katika miaka 10 ijayo kiasi cha Dola za
Marekani bilioni 78 zitahitajika kutekeleza miradi ya
miundombinu ya uchukuzi na nishati� Hivyo, miradi 17 ya
kipaumbele cha juu ilipitishwa ambapo miradi 10 kati ya
hiyo itatekelezwa Tanzania�
67. Mheshimiwa Spika,  katika kuimarisha sekta ya
afya, Wakuu wa Nchi walipitisha vipaumbele tisa� Miongoni
mwa vipaumbele hivyo ni kupanua wigo wa huduma za
tiba za ubingwa kwa kuimarisha miundombinu, vifaatiba
na wataalam; na kupambana na magonjwa ya mlipuko

33
na dharura za kiafya zinazotokana na mwingiliano wa
kimataifa� Vilevile, vipaumbele hivyo vimeelekezwa katika
kujenga uwezo wa taasisi na vyuo vinavyotoa mafunzo
ya afya kwa kuwianisha mitaala ya mafunzo, viwango na
miongozo katika sekta ya afya ili kuwa na wataalam wa
kutosha na wenye weledi; kupanua wigo wa matumizi na
huduma za bima ya afya na hifadhi ya afya ya jamii; na
kuendeleza utafiti katika sekta ya afya.
68. Mheshimiwa Spika,  ni matumaini yangu kuwa
Wizara za kisekta kwa kadri hali ya bajeti itakavyoruhusu,
zitaendelea kutenga fedha kwa ajili ya utekelezaji wa miradi
ya kipaumbele�

Usimamizi wa Mazingira Bonde la Ziwa Victoria
69. Mheshimiwa Spika, wakati wa kikao kilichopita cha
bajeti cha 2017/18, nililiarifu Bunge lako Tukufu kuhusu
Awamu ya Pili ya Mradi wa Usimamizi wa Mazingira katika
Ziwa Victoria� Naomba kuliarifu Bunge lako kuwa mradi
huo umekamilika mwezi Desemba 2017 ambapo faida
zilizopatikana ni pamoja na kupunguza magugu maji
na kuwapatia maji safi na salama wananchi wanaoishi
maeneo ya mradi� Wizara yangu kwa kushirikiana na
wadau wengine inaratibu majadiliano ya Awamu ya Tatu
ya Mradi huo�
70. Mheshimiwa Spika,  Wizara iliratibu upatikanaji
wa kiwanja kwa ajili ya ujenzi wa Kituo cha Kikanda

34
cha Uratibu wa Usalama na Uokozi (Maritime Rescue
Coordination Centre - MRCC) katika Ziwa Victoria jijini
Mwanza� Tanzania imewasilisha Hati ya Umiliki wa Kiwanja
chenye ukubwa wa mita za mraba 13,287 kwa Jumuiya
ya Afrika Mashariki� Ujenzi wa kituo hicho utakuwa na
manufaa ya kurahisisha usafirishaji katika Ziwa Victoria
na udhibiti, uokozi na usalama�

Masuala ya Siasa
71. Mheshimiwa Spika, Serikali imeendelea kuimarisha
demokrasia, utawala bora, na kulinda haki za binadamu
kwa kushirikiana na nchi wanachama wa Jumuiya ya
Afrika Mashariki� Kwa kuzingatia hilo, Wizara iliratibu
na kushiriki kwenye kongamano la Utawala Bora la
Jumuiya ya Afrika Mashariki lililofanyika Arusha mwezi
Oktoba 2017� Pamoja na mambo mengine, kongamano
hilo liliazimia kwamba Tume za Haki za Binadamu za
nchi wanachama zitoe mafunzo kwa vyombo vya usalama�
Aidha, nchi wanachama zilitakiwa kuimarisha uwezo wa
Tume za Uchaguzi ili ziweze kutekeleza majukumu yake
kwa usawa na kwa kuzingatia maadili�

Uchaguzi Mkuu Nchini Kenya na Rwanda
72. Mheshimiwa Spika, katika kuendeleza demokrasia
na kulinda amani katika Jumuiya, Tanzania ilikuwa sehemu
ya timu ya waangalizi wa uchaguzi wa Jumuiya ya Afrika
Mashariki katika chaguzi zilizofanyika  nchini  Rwanda

35
na Kenya mwaka 2017� Katika chaguzi hizo, Mheshimiwa
Uhuru Kenyatta kutoka muungano wa Jubilee alichaguliwa
kuwa Rais Kenya na Mheshimiwa Paul Kagame kutoka
chama cha RPF alichaguliwa kuwa Rais Rwanda� Ripoti
za usimamizi katika chaguzi hizo zimeeleza kuwa chaguzi
zilikuwa huru na haki� Nachukua nafasi hii kutoa pongezi
za dhati kwa wananchi wa Kenya na Rwanda kwa kufanya
chaguzi kwa amani�
Fungamano la Kisiasa la Afrika Mashariki
73. Mheshimiwa Spika, Mkutano wa 35 wa dharura wa
Baraza la Mawaziri wa Jumuiya uliofanyika Kampala, mwezi
Februari 2018 ulipitisha Rasimu ya Andiko, Hadidu za
Rejea, na Mpangokazi wa kuanzisha Fungamano la Kisiasa
la Afrika Mashariki� Aidha, maandalizi ya rasimu ya Katiba
ya Fungamano yanaendelea kwa mujibu wa mpangokazi
ulioidhinishwa na zoezi hili linatarajiwa kukamilika mwaka
2022�

Hati Mpya ya Kusafiria ya Kielektroniki ya Afrika
Mashariki
74. Mheshimiwa Spika, Wakuu wa Nchi Wanachama
wa Jumuiya ya Afrika Mashariki katika Mkutano wao wa 17
uliofanyika Arusha mwezi Februari 2016 walizindua rasmi
hati ya kusafiria ya kielektroniki ya Jumuiya ya Afrika
Mashariki na kukubaliana kuwa kila nchi mwanachama
ianze kuzitumia ifikapo mwezi Januari 2018.

36
75. Mheshimiwa Spika, napenda kulieleza Bunge lako
Tukufu kuwa mwezi Januari 2018, Mheshimiwa Dkt� John
Pombe Joseph Mugufuli, Rais wa Jamhuri ya Muungano
wa Tanzania alizindua rasmi hati hiyo kwa wananchi
wa Tanzania� Wananchi wa Tanzania wataruhusiwa
kuendelea kutumia hati walizonazo kwa kipindi cha miaka
miwili hadi ifikapo mwezi Desemba 2019. Utoaji wa hati
hizi unasimamiwa na mamlaka husika katika kila nchi
mwanachama kulingana na sheria za nchi yake�
Mapambano Dhidi ya Ugaidi na Uharamia
76. Mheshimiwa Spika, Jumuiya ya Afrika Mashariki
inaandaa mpango wa utekelezaji wa mkakati wa kupambana
na ugaidi� Mkutano wa wadau uliofanyika Mwanza, mwezi
Oktoba 2017 uliandaa mfumo utakaowezesha vyombo
vinavyohusika na mapambano dhidi ya ugaidi kufanya
kazi kwa pamoja katika kutekeleza mkakati huo�
77. Mheshimiwa Spika, katika kupambana na uharamia
kwenye Bahari ya Hindi, Wizara kwa kushirikiana na wadau
wengine imeendelea kuratibu utekelezaji wa Mkakati
wa Kikanda wa kupambana na uharamia kwa kuratibu
makubaliano maalum ya namna ya kubadilishana taarifa
za wahalifu. Kufikiwa kwa makubaliano hayo kutasaidia
nchi wanachama kubadilishana uzoefu na kubaini mbinu
zinazotumiwa na maharamia ili kuimarisha mapambano
dhidi ya uharamia katika Bahari ya Hindi� Vilevile, Wizara
kwa kushirikiana na Wizara ya Ulinzi na Jeshi la Kujenga

37
Taifa iliratibu zoezi la pamoja la kijeshi la kamandi za
kijeshi ya nchi wanachama wa Jumuiya ya Afrika Mashariki
lijulikanalo kama ‘EAC CPX USHIRIKIANO IMARA 2017’
lililofanyika Dar es Salaam mwezi Desemba 2017� Lengo
la zoezi hilo lilikuwa ni kujenga uwezo wa majeshi ya nchi
wanachama katika kuendesha operesheni za kulinda
amani; kupambana na ugaidi; kupambana na uharamia;
na kukabiliana na majanga�
Jumuiya ya Maendeleo Kusini mwa Afrika (SADC)
78. Mheshimiwa Spika, Mkutano wa 37 wa Wakuu wa
Nchi na Serikali wa Jumuiya ya Maendeleo Kusini mwa
Afrika ulifanyika Pretoria mwezi Agosti 2017� Ujumbe wa
Tanzania katika Mkutano huo uliongozwa na Mheshimiwa
Samia Suluhu Hassan, Makamu wa Rais wa Jamhuri ya
Muungano wa Tanzania akimwakilisha Mheshimiwa Rais�
79. Mheshimiwa Spika,  naomba kuliarifu Bunge
lako Tukufu kuwa Mheshimiwa Makamu wa Rais, kama
Mwenyekiti wa Asasi hiyo, aliwasilisha taarifa ya utekelezaji
wa majukumu ya Asasi ya SADC ya ushirikiano katika
siasa, ulinzi na usalama kwa kipindi cha Agosti 2016 hadi
Agosti 2017� Taarifa hiyo ilieleza kwa kina tathmini ya hali
ya siasa, ulinzi na usalama katika kanda hususan katika
Nchi za Jamhuri ya Kidemokrasia ya Kongo, Jamhuri ya
Madagascar na Falme ya Lesotho� Tanzania ilipongezwa
kwa kusimamia vizuri majukumu ya Asasi hiyo�

38
80. Mheshimiwa Spika,  Mkutano huo, pamoja na
mambo mengine, ulimteua Dkt Stergomena L� Tax,
kuendelea na wadhifa wa Katibu Mtendaji wa SADC kwa
kipindi cha pili na cha mwisho; uliazimia kuisaidia Serikali
ya Jamhuri ya Kidemokrasia ya Kongo kufanya uchaguzi
tarehe 23 Desemba 2018; na kuridhia ombi la Serikali ya
Visiwa vya Comoro kuwa mwanachama wa 16 wa Jumuiya
hiyo�
81. Mheshimiwa Spika, napenda kuliarifu Bunge lako
Tukufu kuwa Tanzania ilikabidhi rasmi uenyekiti wa Asasi
ya SADC ya Ushirikiano katika Siasa, Ulinzi na Usalama
kwa Jamhuri ya Angola�

Ushirikiano kati ya SADC na Umoja wa Ulaya
82. Mheshimiwa Spika, Jumuiya ya Maendeleo Kusini
mwa Afrika na Umoja wa Ulaya ziliingia makubaliano ya
mpango wa ushirikiano wa miaka mitano kuanzia mwaka
2015 hadi 2020� Katika Mpango huo, Umoja wa Ulaya,
pamoja na mambo mengine, uliridhia kutoa kiasi cha Euro
milioni 31�6 kupitia Awamu ya 11 ya Mfuko wa Maendeleo
wa Umoja wa Ulaya, kuzisaidia nchi wanachama wa SADC
kutekeleza Itifaki ya Biashara� Tayari Tanzania imenufaika
na mpango huo kwa kupokea kiasi cha Euro 420,000
kati ya Euro milioni 1�4 zilizoahidiwa� Kiasi hicho cha
fedha kitatumika kufanya mapitio ya Sera ya viwanda ya
Tanzania, kuhamasisha biashara na kuondoa vikwazo vya
kibiashara visivyo vya kiushuru�

39
Jumuiya ya Nchi Zinazopakana na Bahari ya Hindi
83. Mheshimiwa Spika, Serikali ya Mapinduzi Zanzibar
kwa kushirikiana na IORA ilifanya warsha ya kuandaa
Mkakati wa Kikanda wa Usimamizi Endelevu wa Rasilimali
za Uvuvi katika Ukanda wa Bahari ya Hindi mwezi Oktoba
2017�
84. Mheshimiwa Spika,  Serikali ya Tanzania imeanza
kunufaika na mtandao wa kupeana taarifa za biashara
(IORA Trade Repository) ikiwemo mfumo wa kodi, uasili
wa bidhaa, taratibu za forodha na upatikanaji wa leseni za
uingizaji wa bidhaa kwa kila nchi iliyo ndani ya Jumuiya
uliozinduliwa rasmi mwezi Agosti 2017�
Umoja wa Afrika
85. Mheshimiwa Spika,  Wizara iliratibu ushiriki wa
Tanzania kwenye Mkutano wa 30 wa Wakuu wa Nchi na
Serikali wa Umoja wa Afrika uliofanyika Addis Ababa mwezi
Januari 2018� Katika Mkutano huo, Mheshimiwa Kassim
Majaliwa Majaliwa (Mb), Waziri Mkuu wa Jamhuri ya
Muungano wa Tanzania, alimuwakilisha Mheshimiwa Rais
ambapo pamoja na mambo mengine, mkutano huo ulijadili
taarifa ya Mheshimiwa Paul Kagame, Rais wa Jamhuri ya
Rwanda na Mwenyekiti wa Kamati ya Kuhuisha Mifumo
ya Kitaasisi ya Umoja wa Afrika� Mkutano huo uliazimia
nchi wanachama ziendelee na majadiliano ya namna bora
ya kutekeleza mapendekezo ya mabadiliko ya kuhuisha
Mifumo ya Kitaasisi ya Umoja wa Afrika ili kufikia muafaka

40
kwa nchi zote�  Aidha, mkutano huo ulizindua soko moja
la usafiri wa anga Afrika. Hadi sasa nchi wanachama 21
zimesaini Mkataba wa soko hilo unaotarajiwa kuchochea
utalii na kuongeza ajira�
86. Mheshimiwa Spika,  katika Mkutano wa 29 wa
Wakuu wa Nchi na Serikali wa Umoja wa Afrika uliofanyika
Addis Ababa mwezi Julai 2017, Tanzania ilipata nafasi ya
kuchaguliwa kuwa miongoni mwa wajumbe wanne wa Bodi
ya Ushauri ya Umoja wa Afrika kuhusu Masuala ya Rushwa
ambapo Bi� Sabina Seja anaiwakilisha Tanzania� Wajumbe
wengine kwenye Bodi hiyo ni Jamhuri ya Kidemokrasia ya
Kongo, Algeria na Misri�
87. Mheshimiwa Spika,  Wizara kwa kushirikiana na
Wizara ya Viwanda, Biashara na Uwekezaji iliratibu na
kushiriki katika Mkutano wa Dharura wa Wakuu wa Nchi
na Serikali wa Umoja wa Afrika uliofanyika Kigali mwezi
Machi 2018� Madhumuni ya mkutano huo yalikuwa
kupitia mkataba na itifaki tatu za uanzishwaji wa eneo
Huru la Biashara Afrika (AfCFTA)� Hatua hiyo ni utekelezaji
wa maazimio ya Wakuu wa Nchi na Serikali yaliyofikiwa
mwaka 2012 kutaka kuanzisha Eneo Huru la Biashara
Afrika ambapo majadiliano yake yalizinduliwa rasmi
mwaka 2015 na kukamilika mwaka 2017� Katika mkutano
huo nchi wanachama 44 zilitia saini mkataba huo na hatua
inayofuata ni nchi kuridhia ili utekelezaji wake uanze
rasmi�

41
88. Mheshimiwa Spika,  utekelezaji wa mkataba huo
utazisaidia nchi za Afrika kukua kiuchumi kwa kushiriki
kwenye soko la pamoja ambalo lina watu zaidi ya bilioni
moja na pato ghafi linalokadiriwa kuwa na jumla ya zaidi
ya Dola za Marekani trilioni 3�4� Ni muhimu kwa Tanzania
kuongeza uzalishaji na kuboresha mazingira ya biashara
na uwekezaji wa mitaji ili kutumia vyema fursa ya soko
hilo�
Mkutano wa Masuala ya Mipaka ya Nchi za Umoja wa
Afrika
89. Mheshimiwa Spika,  katika kutekeleza maazimio
ya Umoja wa Afrika yaliyofikiwa Addis Ababa mwezi Juni
2007, Serikali imeendelea kuchukua hatua za kuhakiki na
kuimarisha mipaka yake na nchi tunazopakana nazo na
tayari tumeanza kuhakiki mipaka kati ya Tanzania na nchi
za Kenya na Uganda�
90. Mheshimiwa Spika, napenda kuliarifu Bunge lako
Tukufu kuwa mbali na utekelezaji wa azimio hilo, zoezi la
uhakiki wa mipaka ya nchi yetu ni endelevu, na linalenga
kuweka usimamizi mzuri wa maeneo ya mipaka; kuimarisha
ulinzi na usalama wa nchi yetu; kurahisisha ukusanyaji
wa mapato mipakani; kudhibiti uhalifu katika maeneo
ya mipaka; kuweka mipango ya maendeleo na utoaji wa
huduma za msingi za jamii; na kuimarisha mahusiano
mazuri yaliyopo baina ya jamii za mipakani�

42
Ushirikiano wa Kimataifa
Umoja wa Mataifa
91. Mheshimiwa Spika, katika kutekeleza jukumu lake
la kuratibu masuala ya kimataifa, Wizara yangu iliratibu na
kushiriki mikutano mbalimbali� Baadhi ya Mikutano hiyo
ni pamoja na: Mkutano wa 72 wa Baraza Kuu la Umoja wa
Mataifa; UN-HABITAT; UNIDO; Mkutano wa Kamisheni ya
Umoja wa Mataifa kuhusu Hali ya Wanawake; Mikutano
ya Kimataifa inayohusu wakimbizi na uhamiaji; Baraza
la Haki za Binadamu; Shirika la Chakula Duniani (FAO);
na Mkutano wa 25 wa Wakuu wa Serikali wa Jumuiya ya
Madola�
92. Mheshimiwa Spika,  Wizara yangu iliratibu na
kushiriki katika Mkutano wa 72 wa Baraza Kuu la Umoja
wa Mataifa uliofanyika New York, Marekani kuanzia
mwezi Septemba hadi Desemba 2017� Nilipata fursa ya
kumwakilisha Mheshimiwa Dkt� John Pombe Joseph
Magufuli, Rais  wa Jamhuri ya Muungano wa Tanzania
katika vikao vya ngazi ya juu vilivyokutanisha Wakuu wa
Nchi na Serikali za nchi wanachama wa Umoja wa Mataifa�
Masuala muhimu yaliyojadiliwa wakati wa vikao hivyo
yalihusu uhusiano wa kidiplomasia, ajenda ya uendelezaji
wa viwanda, biashara, uwekezaji, hali ya usalama na amani
duniani na mapambano dhidi ya ugaidi�
93. Mheshimiwa Spika, pamoja na masuala mengine,
Tanzania ilitumia fursa hiyo kuelezea jitihada za Serikali

43
ya Awamu ya Tano ya kuendelea kuimarisha ushirikiano
na Umoja wa Mataifa na Mashirika yake� Vilevile, Tanzania
ilieleza hali ya utekelezaji wa ajenda ya Umoja wa Mataifa
ya mwaka 2030 (Malengo ya Maendeleo Endelevu) na hatua
zinazochukuliwa na Serikali katika kuwaletea maendeleo
watu wake ikiwemo mapambano dhidi ya rushwa; dawa
za kulevya; uwindaji haramu; kuimarisha ukusanyaji wa
mapato ya ndani na kuziba mianya ya ukwepaji kodi; na
kusimamia uwajibikaji na nidhamu ya utumishi wa umma�
Aidha, Tanzania ilitumia fursa hiyo kuomba mashirika
ya kimataifa na wadau wengine wa maendeleo kuendelea
kutoa misaada ya fedha, teknolojia na utaalam ili kuunga
mkono juhudi za Serikali za kuleta maendeleo endelevu na
kuondoa umaskini nchini�
94. Mheshimiwa Spika,  Tanzania kama zilivyo nchi
wanachama wengine wa Shirika la Umoja wa Mataifa
linaloshughulikia Elimu, Sayansi na Utamaduni (UNESCO)
ilishiriki katika Mkutano Mkuu wa 39 wa Shirika hilo
uliofanyika Paris mwezi Oktoba 2017� Ajenda kuu ya
Tanzania katika Mkutano huo ilikuwa kuwasilisha uamuzi
wake wa kutekeleza mradi mkubwa wa umeme wa Stigler’s
Gorge� Katika kutekeleza azma hii, ujumbe wa Tanzania
uliungana na wajumbe wengine wa nchi zinazoendelea
kusisitiza umuhimu wa Shirika hilo kuweka uwiano kati
ya uhifadhi wa maeneo ya urithi wa dunia na kuwekeza
kwenye miradi ya maendeleo kwenye maeneo husika� Aidha,
nchi zinazoendelea ikiwemo Tanzania zilitumia mkutano
huo kuomba msaada wa kuimarisha miundombinu katika

44
maeneo hayo�
95. Mheshimiwa Spika,  Wizara yangu inaendelea
kushirikiana na wadau wengine kusukuma ajenda ya kitaifa
ya kufikia uchumi wa viwanda ifikapo mwaka 2025. Katika
kutekeleza azma ya kukuza viwanda, Wizara iliratibu ujio
wa Dkt� Li Yong, Mkurugenzi Mkuu wa Shirika la Umoja
wa Mataifa linaloshughulikia Maendeleo ya Viwanda
Duniani (UNIDO) mwezi Machi 2018� Moja ya manufaa ya
ziara hiyo ilikuwa ni kusainiwa kwa tamko la kusudio la
kuiingiza Tanzania katika mpango maalum wa ushirikiano
wa kuendeleza viwanda unaojulikana kama Program for
Country Partnership� Kwa kuwa mpango huu umefanyika
kwa mafanikio katika nchi za Ethiopia, Senegal na Peru,
Tanzania inaendelea na majadiliano ya karibu na UNIDO
ili nayo iingizwe katika mpango huo wenye fursa kubwa
katika kusukuma maendeleo ya viwanda ikiwemo ujenzi
wa miundombinu ya viwanda�
96. Mheshimiwa Spika,  katika ziara hiyo Shirika la
UNIDO lilitoa msaada wa vifaa vya kilimo vyenye thamani
ya Dola za Marekani 80,000 kwa wakulima wa zao la mwani
Zanzibar� Vifaa hivyo vitatumika kwa ajili ya shughuli za
kilimo, usafirishaji na usindikaji wa mwani jambo ambalo
litasaidia kuongeza thamani ya zao hilo katika soko la
dunia�
97. Mheshimiwa Spika, mwaka jana nililijulisha Bunge
lako Tukufu kwamba Serikali ipo katika hatua za mwisho za

45
kuridhia Mkataba wa Paris chini ya mkataba wa Umoja wa
Mataifa kuhusu Mabadiliko ya Tabianchi ambao Bunge lako
Tukufu liliridhia mwezi Aprili 2018� Napenda kulishukuru
Bunge lako Tukufu kwa hatua hiyo na tayari Mheshimiwa
Rais alisaini hati ya kuridhia na hivyo kuwezesha nchi yetu
kutambuliwa rasmi kama mwanachama wa makubaliano
hayo� Naomba kutumia fursa hii kukushukuru wewe
Mheshimiwa Spika, kuwashukuru Waheshimiwa Wabunge
na wadau wengine wote ndani na nje ya Serikali kwa
ushirikiano mkubwa waliotoa kuwezesha suala hili
kufanikiwa� Ni dhahiri kwamba makubaliano haya yana
manufaa kwa nchi yetu na dunia nzima�
Kushughulikia Masuala ya Wakimbizi
98. Mheshimiwa Spika,  moja ya nguzo za Sera ya
Mambo ya Nje ya Tanzania ni kulinda utaifa wetu, mipaka
ya nchi na uhuru wa Jamhuri ya Muungano wa Tanzania�
Katika kusimamia nguzo hii muhimu, mwezi Januari 2018,
Serikali ilifanya uamuzi wa kujitoa kwenye mpango maalum
wa majaribio wa kuhudumia Wakimbizi ujulikanao kama
Comprehensive Refugees Response Framework (CRRF)�
Mpango huo unalenga kuwanufaisha wakimbizi kwa
kupanua wigo wa hifadhi yao na kuwawezesha kujitegemea
kwa Serikali kuwapatia ardhi, uhuru wa kutembea mahali
popote na vibali vya kufanya kazi popote nchini�
99. Mheshimiwa Spika,  uamuzi wa Serikali kujitoa
kwenye Mpango huo umezingatia maslahi mapana ya

46
Taifa letu hususan masuala ya usalama� Nitumie fursa
hii kulihakikishia Bunge lako Tukufu kuwa pamoja na nia
yetu nzuri ya kuwasaidia wakimbizi; usalama, amani na
ulinzi wa Taifa letu ndivyo vipaumbele namba moja vya
Taifa letu�
100. Mheshimiwa Spika, pamoja na Serikali kutokuafiki
mpango huo bado Tanzania itaendelea kupokea na kuhifadhi
wakimbizi pale inapolazimika kwa kuzingatia sheria za nchi
na mikataba ya kikanda na kimataifa� Aidha, tunaendelea
kutoa wito kwa wakimbizi kurudi makwao kwa hiari pale
ambapo hali ya usalama kwenye nchi zao inapotengemaa�
Jumuiya ya Madola
101. Mheshimiwa Spika, Makamu wa Rais wa Jamhuri
ya Muungano wa Tanzania, Mheshimiwa Samia Suluhu
Hassan, alimwakilisha Rais kwenye mkutano wa 25 wa
Wakuu wa Serikali wa Jumuiya ya Madola uliofanyika
London mwezi Aprili 2018� Mkutano huo, pamoja na mambo
mengine, ulipitisha maazimio matano yanayosisitiza
kuifanya dunia kuwa mahali penye ustawi na salama
zaidi ili kuchochea maendeleo, kuleta usawa, utunzaji
wa mazingira, amani, haki za binadamu na demokrasia�
Maazimio hayo pia yameweka msisitizo kwenye mapambano
dhidi ya ugaidi, usafirishaji haramu wa binadamu, utumwa,
makundi yenye misimamo mikali na uhalifu mwingine wa
kimataifa�

47
102. Mheshimiwa Spika, Wakuu wa Serikali kwa kauli
moja walikubaliana kufanya kila liwezekanalo kuongeza
biashara na uwekezaji miongoni mwa nchi wanachama�
Tanzania ilifanikiwa kuingiza ajenda ya viwanda, nishati ya
uhakika na kukuza uchumi kuwa sehemu ya majadiliano
na hatimaye kuingia kwenye tamko la mwisho la mkutano
huo�
103. Mheshimiwa Spika,  wakati wa mkutano huo,
Mheshimiwa Makamu wa Rais alifanya mazungumzo na
viongozi wa nchi mbalimbali wakiwemo Rais wa Uganda,
Waziri Mkuu wa Australia, Waziri wa Maendeleo ya Kimataifa
wa Uingereza na Mjukuu wa Malkia, Prince William�
Katika mikutano hiyo, viongozi hao waliahidi kuendelea
kushirikiana na Tanzania katika masuala mbalimbali
yakiwemo ya elimu, biashara na uwekezaji na mapambano
dhidi ya ujangili na biashara haramu ya wanyamapori�
Prince William ni mmoja kati ya viongozi wanaounga mkono
jitihada za Tanzania katika mapambano dhidi ya ujangili
na uwindaji haramu�
104. Mheshimiwa Spika,  akiwa London, Mheshimiwa
Makamu wa Rais alikutana na viongozi wa makampuni
sita yanayowekeza na yenye nia ya kuwekeza nchini
Tanzania� Kwenye mikutano hiyo, Mheshimiwa Makamu
wa Rais aliwathibitishia na kuwahakikishia kuimarika kwa
mazingira ya uwekezaji nchini na kukaribisha wawekezaji
wengine�

48
KUSIMAMIA MIKATABA NA MAKUBALIANO YA
KIMATAIFA
105. Mheshimiwa Spika, katika kipindi cha mwaka wa
fedha 2017/18 Wizara iliratibu na kusimamia kusainiwa
kwa mikataba, hati za makubaliano na kumbukumbu
za mazungumzo baina ya Tanzania na nchi mbalimbali�
Mikataba na makubaliano hayo ni kiashiria kikubwa katika
kuimarisha uhusiano wa kidiplomasia baina ya nchi yetu
na nchi nyingine, mashirika ya Kikanda na Kimataifa katika
kuongeza kasi ya kuvutia uwekezaji, kukuza biashara na
kutangaza utalii� Wizara inaendelea kufuatilia utekelezaji
wa mikataba hiyo kwa kuzingatia maslahi mapana ya
nchi yetu� Orodha ya mikataba na hati za makubaliano
zilizosainiwa katika kipindi hicho ni kama inavyooneshwa
kwenye Kiambatisho�

KURATIBU NA KUSIMAMIA MASUALA YA WATANZANIA
WAISHIO UGHAIBUNI
106.  Mheshimiwa Spika,  kwa kutambua Watanzania
wanaoishi ughaibuni kama wadau muhimu wa maendeleo,
Wizara yangu imeendelea kubuni mbinu mbalimbali za
kuwashirikisha katika kuchangia maendeleo ya nchi�
Moja ya mbinu hizo ni kuandaa makongamano ndani na
nje ya nchi ambapo mwezi Agosti 2017, Wizara yangu
kwa kushirikiana na Serikali ya Mapinduzi Zanzibar
iliandaa Kongamano la Nne la Diaspora lililowakutanisha
Watanzania zaidi ya 200 kutoka nchi mbalimbali na wadau

49
wa maendeleo hapa nchini� Kupitia kongamano hilo,
Diaspora walihimizwa kushiriki kikamilifu katika ujenzi wa
Taifa letu kwa kuhamasisha uwekezaji wa mitaji kutoka
nje�
107. Mheshimiwa Spika,  mwezi Aprili 2018 lilifanyika
kongamano lingine lililoandaliwa na Diaspora jijini Dallas
Marekani, ambalo pamoja na masuala mengine, lililenga
kutangaza vivutio vya utalii nchini pamoja na kuhamasisha
wawekezaji kwenye sekta mbalimbali ikiwemo utalii�
108.  Mheshimiwa Spika,  mchango wa Diaspora
katika maendeleo ya nchi unajidhihirisha katika maeneo
mbalimbali ya kiuchumi na kijamii� Yafuatayo ni baadhi ya
maeneo hayo:
i. Diaspora imenunua nyumba zenye thamani
ya Shilingi bilioni 29�7 kutoka Shirika la
Nyumba la Taifa (NHC) kwa ajili ya nyumba za
makazi, ofisi, maeneo ya biashara na viwanja
mbalimbali kati ya mwaka 2011 hadi 2017�
ii. Takwimu za Benki Kuu ya Tanzania zinaonesha
kuwa kwa kipindi cha miaka mitano iliyopita
2013-2017, Diaspora kwa ujumla wao
walituma nchini kiasi kisichopungua Dola za
Marekani bilioni 2�3�

50
iii. Timu ya madaktari wa kitanzania waishio
Marekani kupitia taasisi ya afya, elimu na
maendeleo (Head Inc�) ilitoa huduma ya afya
bila malipo na vifaatiba katika hospitali ya
Mnazi Mmoja Zanzibar, vyenye thamani ya
zaidi ya shilingi bilioni moja;
iv. Jumuiya ya Watanzania nchini Marekani
(DICOTA) iliandaa jukwaa la afya mwezi
Novemba 2017 ambalo lilihudhuriwa na
wataalam wa afya zaidi ya 130 kutoka Tanzania
na Marekani ili kubadilishana ujuzi, uzoefu
na kutathmini njia madhubuti za kuendeleza
sekta ya afya nchini Tanzania� Juhudi hizi
ziliwezesha kupatikana kwa ufadhili wa
masomo kwa wanafunzi na wafanyakazi zaidi
ya 60 kutoka vyuo vikuu na hospitali nchini
ikiwemo Chuo Kikuu cha Tiba KCMC, Hubert
Kairuki, Chuo Kikuu cha Afya na Sayansi
Shirikishi Muhimbili na hospitali ya Bugando�
v. Aidha, Dkt� Frank Minja mtanzania mtaalam
wa Radiolojia wa Chuo Kikuu cha Yale Marekani
amesaidia kuimarisha mfumo wa teknolojia ya
kisasa ya radiolojia katika hospitali ya Taifa ya
Muhimbili�
109. Mheshimiwa Spika,  wakati ambapo kipaumbele
cha kitaifa ni viwanda, tunahitaji kufikiria ujuzi maalum

51
walionao Watanzania wanaoishi katika Diaspora, na  vile vile
mchango wa kifedha  ambao  wanaweza kuchangia kutoka
kwenye vyanzo  vyao binafsi au kwa kushirikiana na raia
wa nje, mabenki na taasisi nyingine za nje� Ili kuwezesha
viwanda vyetu kuuza nje, tunahitaji kutambua, kupima na
kupenya katika masoko mbalimbali ya kigeni� Watanzania
walioishi nchi za kigeni na watoto wao wanaweza kuchangia
zaidi kutokana na ujuzi wao kwa kupata masoko kwa
kutumia ujuzi wao wa lugha za kigeni�
110. Mheshimiwa Spika,  watanzania wengi walio
Diaspora wanachangia sana maendeleo ya kijamii na
uchumi wa familia zao na Tanzania kwa ujumla, na wako
tayari kushiriki katika jukumu kubwa la kujenga uchumi
wa Taifa hili� Pengine tunahitaji kuwa na mfumo wa kisheria
na sera ya kutoa huduma hiyo kwa uhalali na uhakika�
TATHMINI YA HALI YA DUNIA
Hali ya usalama
111. Mheshimiwa Spika, hali ya usalama duniani
imeendelea kuimarika pamoja na kwamba changamoto
kadhaa zimeendelea kuwepo katika baadhi ya maeneo�
Changamoto hizo ni pamoja na migogoro ya kisiasa katika
baadhi ya nchi, matukio ya kigaidi na kuongezeka makundi
yenye itikadi kali na athari za kiusalama zinazosababishwa
na mabadiliko ya tabianchi� Katika kukabiliana na
changamoto hizo, Tanzania imeendelea kuunga mkono

52
jitihada za kikanda na za Umoja wa Mataifa za kuimarisha
amani na usalama duniani�
112. Mheshimiwa Spika, kuhusu migogoro ya
kisiasa katika baadhi ya nchi, naomba nitumie fursa hii
kuizungumzia kama ifuatavyo:
    Lesotho
113. Mheshimiwa Spika, hali ya siasa, ulinzi na usalama
nchini Lesotho bado hairidhishi� SADC ilituma misheni
maalum ya ulinzi wa amani ili kusaidia nchi hiyo kutekeleza
maazimio ya kurejesha amani� Naomba niliarifu Bunge
lako Tukufu kuwa misheni hiyo ilizinduliwa rasmi tarehe
2 Desemba 2017 na ina jumla ya maafisa 269. Serikali
ya Lesotho imetakiwa kutekeleza maazimio yanayohusu
maboresho ya mifumo ya Serikali kwa kipindi cha mwaka
mmoja�
Jamhuri ya Kidemokrasia ya Kongo
114. Mheshimiwa Spika,  hali ya ulinzi na usalama
nchini DRC hairidhishi� Hivi sasa Serikali ya nchi hiyo
inaendelea na maandalizi ya Uchaguzi Mkuu ambao
umepangwa kufanyika tarehe 23 Desemba 2018�
Maandalizi ya uchaguzi huu yanaendelea vizuri ikiwa ni
pamoja na kukamilika kwa zoezi la kuandikisha wapiga
kura na kupitisha sheria mpya ya uchaguzi� Natoa rai kwa
wadau wa ndani na nje kuhakikisha uchaguzi unafanyika
kwa utulivu kama ulivyopangwa� Hata hivyo, DRC inahitaji
kusaidiwa kwa hali na mali katika kuandaa uchaguzi huo

53
hususan ikizingatiwa kuwa nchi hiyo ni kubwa kuliko nchi
yoyote Barani Afrika�
    Madagascar
115. Mheshimiwa Spika, hali ya siasa nchini Madagascar
hairidhishi na SADC imetuma ujumbe wa Baraza la ushauri
la masuala ya uchaguzi nchini humo ili kufanya tathmini
ya utayari wa nchi hiyo kufanya uchaguzi mkuu Novemba
2018� Aidha, SADC ilimtuma Mheshimiwa Joaquim
Chissano, Rais Mstaafu wa Msumbiji na mjumbe maalum
wa SADC tarehe 8 hadi 13 Mei 2018 kwa lengo la kusaidia
kuweka mazingira ya amani kabla ya uchaguzi mkuu�
Sudan Kusini
116. Mheshimiwa Spika, hali ya usalama nchini Sudan
Kusini imeendelea kuwa ya wasiwasi kutokana na uhasama
kati ya Serikali na upinzani� Aidha, hatua ya waliokuwa
viongozi wa juu wa jeshi la nchi hiyo kuamua kuunda
vikundi vya uasi imezidi kuchochea mgogoro huo� Hadi
sasa mgogoro huo umesababisha zaidi ya watu milioni
mbili kukimbilia nchi jirani na wengine zaidi ya 230,000
kulazimika kuyakimbia makazi yao na kuhifadhiwa kwenye
makambi ya Umoja wa Mataifa nchini humo�
117. Mheshimiwa Spika,  utekelezaji wa mkataba wa
mwezi Agosti 2015 wa kugawana madaraka umeendelea
kusuasua licha ya jitihada za Jumuiya ya Maendeleo ya
IGAD za mwaka 2017 za kufufua utekelezaji wa makubaliano

54
hayo� Jumuiya ya Afrika Mashariki, Umoja wa Mataifa na
Umoja wa Ulaya zinaendelea kutafuta suluhu ya kudumu
ya mgogoro huo� Tanzania inaunga mkono jitihada zote
zinazofanywa kutafuta suluhu ya kudumu nchini humo�
    Somalia
118. Mheshimiwa Spika, hali ya usalama na siasa nchini
Somalia inaendelea kuimarika baada ya kuwa na Katiba
mpya na uchaguzi wa Bunge kufanyika� Kwa kupitia jitihada
kubwa za Jeshi la Serikali ya Somalia kwa kushirikiana
na AMISOM, Serikali imerejesha zaidi ya asilimia 80 ya
maeneo yaliyokuwa yanashikiliwa na kikundi cha kigaidi
cha al-Shabaab� Hata hivyo, pamoja na mafanikio hayo
kikundi hicho kimeendelea kuwa ni kikwazo cha kuleta
amani nchini humo�
119. Mheshimiwa Spika, kwa upande mwingine
majeshi ya AMISOM yameanza kuondoa askari wake na
kuhamasisha Jeshi la Somalia kuanza kuchukua jukumu
la kulinda usalama wa nchi yake� Katika kipindi cha
mwezi Oktoba na Desemba 2017, jumla ya askari 1,000
wa AMISOM waliondolewa na kurudishwa katika nchi
zao� Tanzania inaitakia Serikali ya Somalia na watu wake
mafanikio katika mipango ya kurejesha na kuimarisha
amani na usalama nchini humo�

55
Libya
120. Mheshimiwa Spika,  hali ya amani na usalama
nchini Libya ni tete� Hali hiyo imechangiwa na Dola kukosa
udhibiti wa nchi, kuongezeka kwa makundi yanayokinzana
na kukwama kwa mazungumzo ya amani� Tanzania
inaunga mkono juhudi za kimataifa zinazoendelea kupitia
Umoja wa Afrika za kuupatia ufumbuzi mgogoro huo�
121. Mheshimiwa Spika, siku za hivi karibuni,
imeripotiwa kuibuka kwa biashara haramu ya binadamu na
utumwa katika baadhi ya maeneo nchini Libya�  Tanzania
inalaani kwa nguvu zote kuwepo kwa biashara hiyo na
kuitaka jumuiya ya kimataifa kuchukua hatua stahiki kwa
wale waliohusika�
    Burundi
122. Mheshimiwa Spika,  kuhusu mgogoro wa kisiasa
nchini Burundi napenda kuliarifu Bunge lako Tukufu
kwamba jitihada kubwa zinazofanywa na Jumuiya ya
Afrika Mashariki, chini ya usuluhishi wa Mheshimiwa
Yoweri Kaguta Museveni, Rais wa Uganda akisaidiwa na
Mwezeshaji Mheshimiwa Benjamin William Mkapa, Rais
Mstaafu wa Jamhuri ya Muungano wa Tanzania zimesaidia
kurejesha hali ya amani na utulivu nchini Burundi tofauti
na ilivyokuwa mwaka 2015 mgogoro huo ulipoibuka�

56
123. Mheshimiwa Spika,  Wizara iliratibu na kushiriki
katika mazungumzo ya kutatua mgogoro wa kisiasa
nchini Burundi uliofanyika Arusha, mwezi Novemba 2017�
Mazungumzo hayo yalijumuisha Serikali ya Jamhuri
ya Burundi na makundi yanayohusika na mgogoro huo
wakiwemo wanasiasa, Marais wastaafu, viongozi wa dini,
vyama vya siasa na vyama vya kiraia�

    Syria
124. Mheshimiwa Spika,  mgogoro wa Syria bado
unaendelea kuwa moja kati ya ajenda muhimu kwenye
jumuiya ya kimataifa� Mgogoro huo unazidi kuwa mgumu
kutokana na mvutano wa mataifa makubwa� Tunayasihi
mataifa yanayohusika na mgogoro huo kushirikiana ili
kurejesha amani nchini humo kwa njia ya mazungumzo�
Hii inatokana na ukweli kwamba vita vinavyoendelea
baina ya makundi mbalimbali yanayoungwa mkono na
nchi za kigeni huzidisha uhasama na kusababisha hasara
kubwa kwa maisha ya binadamu wasio na hatia pamoja na
uharibifu wa miundombinu ya nchi hiyo�
Yemen
125. Mheshimiwa Spika,  Tanzania ina imani kwamba
wananchi wa Yemen wana haki ya kujiamulia mustakabali
wa nchi yao� Kutokana na mgogoro huo idadi ya vifo, raia
wanaokimbia nchi yao na wanaopoteza makazi inazidi
kuongezeka� Tanzania inaamini kuwa mgogoro huu

57
unaweza kupatiwa suluhu kwa pande zinazohasimiana
kukaa pamoja na inaunga mkono juhudi za usuluhisho wa
mgogoro huo, kupitia jumuiya za kimataifa�
 Iran
126. Mheshimiwa Spika, mwaka 2015 nchi wanachama
wa kudumu wa Baraza la Usalama la Umoja wa Mataifa na
Ujerumani ziliingia makubaliano na Iran kuhusu mpango
wake wa nyuklia ili kuondolewa vikwazo vya kiuchumi�
Mkataba huo ulitoa matumaini ya ushirikiano wa kimataifa
katika juhudi za kuondokana na silaha za nyuklia� Hata
hivyo mwanzoni mwa mwezi Mei 2018, mmojawapo wa
wadau wakuu ametangaza kujitoa katika mkataba huo�
Tanzania inazisihi pande zote zinazohusika kuendelea
kuheshimu mkataba huo na kama kuna dosari katika
mkataba huo zitatuliwe kwa njia ya mazungumzo�
Rasi ya Korea
127. Mheshimiwa Spika, Rasi ya Korea ni miongoni
mwa maeneo yenye historia ya mgogoro wa muda mrefu
na kutishia hali ya amani na usalama duniani� Hata hivyo,
hali hiyo imeanza kubadilika kufuatia tukio la kihistoria
lililoshuhudiwa mwezi Aprili 2018 wakati Marais wa Korea
Kaskazini na Korea Kusini walipokutana katika eneo la
mpaka wa nchi hizo (Demilitarized Zone) baada ya zaidi
ya miaka 50 ya uhasama� Marais hao walikutana kujadili
namna ya kumaliza tofauti zao na kushirikiana� Aidha,

58
mkutano huo umefanyika baada ya miaka 10 tangu
viongozi watangulizi wa nchi hizo mbili, Rais Kim Jong Il
na Rais Roh Moo-hyun kukutana mwaka 2007�
128. Mheshimiwa Spika, baada ya Rais wa Jamhuri ya
Korea Moon Jae-in kuingia madarakani mwaka 2017, moja
ya agenda za serikali yake ilikuwa ni kukaa katika meza
ya majadiliano na Korea ya Kaskazini ili kutafuta suhuhu�
Nia hiyo njema ya kiongozi huyo iliimarishwa na hotuba ya
Rais wa Korea Kaskazini ya mwaka mpya 2018, ambapo
alimtakia heri na mafanikio Rais wa Korea Kusini katika
kuwa mwenyeji wa mashindano ya olimpiki ya majira ya
baridi ya Februari 2018� Baada ya salamu hizo Rais wa Korea
Kusini alimwalika mwenzake kushiriki ufunguzi pamoja na
kutuma timu kushiriki katika mashindano hayo� Mwanzo
huo mzuri ulizaa matunda na dunia iliendelea kushuhudia
mazungumzo mbalimbali katika ngazi za juu za Maofisa wa
usalama wa nchi hizo mbili na hatimaye mkutano huu wa
kihistoria�
129. Mheshimiwa Spika, Tanzania kama nchi
mwanachama wa Umoja wa Mataifa, ambayo imekuwa
ikichangia sana katika harakati za kuimarisha amani
na usalama duniani, na kusimamia suluhu ya migogoro
kupitia mazungumzo inapongeza kwa dhati hatua hii
ambayo imeonesha umuhimu wa diplomasia katika kutatua
migogoro kwa njia ya mazungumzo� Dunia inasubiri kwa
hamu matokeo ya mazungumzo kati ya Rais Donald Trump
wa Marekani na rais Kim Jong-un wa Korea ya Kaskazini

59
yatakayofanyika baadae mwaka huu�
Bahari ya Kusini ya China (South China Sea)
130. Mheshimiwa Spika, Tanzania imekuwa ikifuatilia
kwa makini hali ya usalama katika Bahari ya Kusini ya
China na visiwa vyake� Tunaunga mkono msimamo wa
China unaotaka pawe na mazungumzo baina ya nchi
zinazohusika katika kutatua mgogoro na kuondoa tofauti
zilizopo kati ya nchi hizo kwa mazungumzo ili kufikia
suluhu kwa njia ya amani�

Nchi za Ghuba
131. Mheshimiwa Spika,  Tanzania inafuatilia kwa
makini mwelekeo wa siasa na tofauti zilizopo katika nchi za
ghuba, hususan Saudi Arabia, Falme za Kiarabu, Bahrain
na Misri kwa upande moja na Qatar kwa upande mwingine,
nchi zote hizi zina uhusiano mzuri na Tanzania� Nchi hizi
zina rasilimali kubwa ya mafuta na gesi ambayo ni muhimu
kwa uchumi wao na dunia kwa ujumla� Tanzania inazisihi
nchi hizi ambazo ni muhimu kwa amani na uchumi wa
dunia kuzungumza na kufikia muafaka wa tofauti zao kwa
amani�

60
Hali ya Uchumi
132. Mheshimiwa Spika, uchumi wa dunia umeendelea
kuimarika ambapo kwa sasa unakadiriwa kukua kwa
asilimia 3 ikilinganishwa na asilimia 2�4 mwaka 2016�
Ukuaji huo umechangiwa zaidi na kuimarika kwa uchumi
wa mataifa yaliyoendelea, uwekezaji wa mitaji kwenye
nchi zinazoibukia kiuchumi, pamoja na kupanda kwa bei
za bidhaa� Hali hii inatoa matumaini ya kuimarika kwa
biashara ya bidhaa hususan kutoka nchi zinazoendelea�
133. Mheshimiwa Spika,  kwa upande wa Afrika,
shughuli za kiuchumi zimeendelea kuimarika zikisaidiwa
kwa kiasi kikubwa na kuimarika kwa uchumi wa mataifa
yaliyoendelea pamoja na masoko yanayoibukia� Uchumi wa
Afrika unakadiriwa kukua kwa asilimia 3�1 mwaka 2018
kutoka asilimia 1�5 mwaka 2016� Ukuaji huu unatarajiwa
kuendelea kutokana na kuimarika kwa hali ya soko la
fedha la nje (external financial market conditions). Hali hii
itasaidia kuongezeka kwa uwekezaji katika miundombinu
ya kimkakati kama vile reli, bandari na barabara� Hata
hivyo, ukuaji wa uchumi katika Afrika unatarajiwa kuwa
na viwango tofauti ambapo nchi za Jumuiya ya Afrika
Mashariki zinatarajiwa kuendelea kuimarika zaidi� Aidha,
Tanzania inatarajiwa kuendelea kuwa kinara katika ukuaji
wa uchumi ndani ya Jumuiya ya Afrika Mashariki na hata
katika Jumuiya ya Maendeleo Kusini mwa Afrika�

61
134. Mheshimiwa Spika,  hali hii nzuri ya ukuaji
kiuchumi kwa ujumla wake, unaweza kuathiriwa na baadhi
ya matatizo ya kimfumo hususan kwenye sekta ya fedha
na kodi� Jumuiya ya kimataifa inapaswa kuweka mfumo
mahsusi wa ushirikiano wa masuala ya kodi kwa ajili ya
kuondoa ushindani wa kukusanya kodi na kuyalazimisha
makampuni ya kimataifa kulipa kodi stahiki kwenye nchi
yanapowekeza� Aidha, Tanzania inahamasisha ushirikiano
madhubuti wa kimataifa kwa ajili ya kukabiliana na
uhamishwaji haramu wa fedha ili kupambana na vitendo
vya rushwa vya kimataifa� Kwa sasa thamani ya fedha
zinazohamishwa kutoka nchi zinazoendelea kwenda nchi
tajiri ni kubwa kuliko thamani ya misaada ya maendeleo
inayotolewa kwa nchi zinazoendelea hivyo ni muhimu kuwa
na mkakati wa pamoja kudhibiti uhalifu huu unaokwamisha
jitihada za maendeleo Afrika na kwingineko� Changamoto
hizi zinahitaji ushirikiano wa kimataifa kuzitatua na
kuimarisha mifumo ya kisiasa na kiusalama ili kuweka
mazingira mazuri ya kujenga uchumi imara kwa watu wote�
135. Mheshimiwa Spika,  tangu kuanzishwa kwake
Shirika la Biashara Duniani (WTO), limekuwa muhimili
mkubwa katika kuhakikisha biashara duniani
zinaendeshwa kwa kuzingatia sheria, kanuni na taratibu
zilizojadiliwa na kukubalika na nchi zote wanachama�
Kama leo hii pasingekuwepo na WTO ili kusimamia
uendeshaji wa biashara na hasa kulinda maslahi ya nchi
zinazoendelea kama Tanzania, dunia ingekuwa siyo mahali
salama pakufanya biashara� Migogoro na mivutano ya

62
kibiashara ingekuwa mingi na ingezorotesha maendeleo�
136. Mheshimiwa Spika, hivi sasa Shirika hili linapitia
changamoto zinazotishia uwepo wake na ustawi wa
biashara duniani tangu kuanzishwa kwake miaka zaidi
ya 20 iliyopita� Hali hii inasababishwa na kuongezeka
kwa maamuzi ya nchi moja moja (unilateralism) badala ya
kuzingatia misingi ya kuamua kwa pamoja (multilateralism)
iliyojengwa na WTO� Nchi zinazoendelea zikiruhusu hili,
zitakuwa za kwanza kuangamia� Natoa wito kwa nchi
zote hususan zilizoendelea kuheshimu na kulinda misingi
ya ushirikiano wa kimataifa katika kufanya maamuzi ya
biashara duniani� Pale panapotokea sintofahamu, ni vizuri
kufuata taratibu za usuluhishi za kimataifa zinazokubalika�
137. Mheshimiwa Spika, naomba kuliarifu Bunge lako
Tukufu kuwa Tanzania itaendelea kusimamia na kutetea
misingi ya ushirikiano wa kimataifa katika kufikia maamuzi
yanayohusu mustakabali wa dunia kwenye nyanja zote�
TAASISI ZILIZO CHINI YA WIZARA
138. Mheshimiwa Spika,  Wizara inasimamia taasisi
tatu ambazo ni Chuo cha Diplomasia, Taasisi ya Mpango
wa Kujitathmini Kiutawala Bora Barani Afrika na Kituo
cha Kimataifa cha Mikutano cha Arusha, ambacho pia
kinasimamia Kituo cha Mikutano cha Kimataifa cha Julius
Nyerere kilichopo Dar es Salaam� Naomba nichukue fursa
hii kutoa taarifa juu ya utekelezaji wa majukumu ya taasisi
hizo kama ifuatavyo:

63
Chuo cha Diplomasia
139. Mheshimiwa Spika, Chuo kimeendelea kutekeleza
majukumu ya kutoa mafunzo, kufanya tafiti na kushauri
Wizara katika masuala ya diplomasia na uhusiano wa
kimataifa� Mafunzo yanayotolewa chuoni hapo yamejikita
zaidi katika programu ya diplomasia ya uchumi ili kwenda
sambamba na dhamira ya Serikali ya Awamu ya Tano ya
kufanya mageuzi ya uchumi wa Tanzania kuwa wa viwanda�
140. Mheshimiwa Spika,  katika kujiimarisha, Chuo
kinatekeleza mradi wa upanuzi na uboreshaji wa
miundombinu yake ili kuongeza udahili wa wanafunzi�
Madhumuni ya hatua hizi ni kutoa nafasi zaidi ya elimu
kwa umma na kukiongezea chuo mapato na hatimaye
kupunguza utegemezi wa fedha za uendeshaji kutoka
Serikalini� Katika kufanikisha hilo, Wizara inaendelea
kutenga fedha zaidi kwa ajili ya uboreshaji wa miundombinu
ya chuo hicho�
Kituo cha Kimataifa cha Mikutano Arusha
141. Mheshimiwa Spika, Kituo cha Kimataifa cha
Mikutano Arusha (AICC) kimeendelea kuwa kitovu cha
diplomasia ya mikutano hapa nchini na kuchangia katika
kukuza uchumi. Hadi kufikia mwezi Machi 2018 Kituo
kilikuwa mwenyeji wa mikutano 257 ambapo kati ya hiyo,
mikutano 57 ni ya kimataifa na 200 ya kitaifa ambayo
imeingiza jumla ya Shilingi 2,036,218,423.

64
142. Mheshimiwa Spika,  katika kipindi cha mwaka
wa fedha 2018/19, Kituo kimepanga kuingiza mapato
ya Shilingi 16,743,620,893 � Kati ya fedha hizo, Shilingi
15,587,877,637 ni kutoka vyanzo mbalimbali vya ndani; na
Shilingi 1,155,743,256 zitatokana na mkopo� Aidha, Kituo
cha Mikutano cha Kimataifa cha Julius Nyerere (JNICC)
kinategemewa kuingiza kiasi cha Shilingi 3,338,800,000�
143. Mheshimiwa Spika,  Kituo cha AICC kinategemea
kukopa Shilingi 1,155,000,000  kwa ajili ya mradi wa
upanuzi wa Hospitali ya AICC� Aidha, kituo kinaendelea
kufanya taratibu za kuwezesha ujenzi wa kituo mahsusi
cha mikutano kitakachoitwa Mt� Kilimanjaro International
Convention Centre (MK-ICC)� Kituo hicho ndicho
kitakachokuwa suluhisho la utekelezaji wa diplomasia ya
mikutano ya kimataifa na maonesho hapa nchini� Vilevile,
Kituo kimeiomba Wizara ya Ardhi, Nyumba na Maendeleo
ya Makazi kupatiwa eneo kwa ajili ya ujenzi wa kituo cha
mikutano jijini Dodoma�
Mpango wa Kujitathmini Kiutawala Bora Barani Afrika
(APRM)
144. Mheshimiwa Spika, APRM ni mpango wa nchi za
Afrika wa kujitathmini katika masuala ya utawala bora�
Tanzania ilijiunga na Mpango huo mwaka 2004, na
uliridhiwa na Bunge la Jamhuri ya Muungano wa Tanzania
mwaka 2005� Lengo la APRM ni kuziwezesha nchi za Afrika
kuimarisha utawala bora kwa kushirikisha wananchi
wake kubainisha changamoto na kuzigeuza kuwa fursa za

65
maendeleo ili kubaini mambo mazuri ya kuendelezwa kwa
faida ya nchi yenyewe na hata kuwa mfano wa kuigwa na
nchi nyingine�
145. Mheshimiwa Spika, katika kipindi cha mwaka wa
fedha 2017/18, kwa kushirikiana na Wizara ya Mambo ya
Nje na Ushirikiano wa Afrika Mashariki, APRM Tanzania
iliendelea kutekeleza shughuli zilizopangwa kwenye
mpangokazi kama ifuatavyo:
(i) Kuandaa taarifa ya utekelezaji wa mpango kazi wa
APRM kwa ufadhili wa jumla ya Dola za Marekani
100,000 kutoka Shirika la Maendeleo la Umoja wa
Mataifa (UNDP) Tanzania;

(ii) Kusimamia uzinduzi wa Ripoti ya nchi uliofanywa
tarehe 19 Julai 2017 na Mheshimiwa Samia
Suluhu Hassan, Makamu wa Rais wa Jamhuri ya
Muungano wa Tanzania;
(iii) Kufanya warsha ya kuwajengea uwezo watendaji
wa Serikali ya Mapinduzi ya Zanzibar ili
kuunganisha mipango ya maendeleo ya nchi
pamoja na mpangokazi wa APRM;
(iv) Kushiriki mikutano ya APRM kulingana  na
Mkataba wa Makubaliano wa kujiunga na APRM;
na

66
(v) Kuendelea kutoa taarifa kwa wananchi kuhusu
utekelezaji wa shughuli za APRM�
146. Mheshimiwa Spika,  kwa kutambua umuhimu
wa misingi ya utawala bora, Wizara yangu itaendelea
kuiwezesha APRM kutekeleza majukumu yake�
UTAWALA NA MAENDELEO YA RASILIMALI WATU
147. Mheshimiwa Spika, Wizara ina jumla ya watumishi
456 wa kada mbalimbali� Kati ya hao, 347 wapo Makao
Makuu ya Wizara na 109 wapo katika Balozi zetu nje ya
nchi�

 Ajira Mpya
148.  Mheshimiwa Spika,  katika kipindi cha mwaka
2017/18, Wizara ilipata kibali cha kuajiri watumishi 10
wa kada mbalimbali ambapo hadi sasa watumishi 5 tayari
wameripoti kazini na watumishi 5 taratibu za ajira zao
zinaendelea�
Upandishaji vyeo watumishi
149. Mheshimiwa Spika,  katika kipindi cha mwaka
2017/18, Wizara imepata kibali kutoka Ofisi ya Rais,
Menejimenti ya Utumishi wa Umma na Utawala Bora cha
kuwapandisha vyeo watumishi 97� Taratibu za kuwapandisha

67
vyeo watumishi hao zinaendelea kukamilishwa�
Uteuzi
150. Mheshimiwa Spika,  katika mwaka 2017/18,
Mheshimiwa Dkt� John Pombe Joseph Magufuli, Rais wa
Jamhuri ya Muungano wa Tanzania alifanya uteuzi wa
mabalozi watano ambapo kati yao watatu wamepangiwa
vituo na wawili taratibu za kuwapangia vituo zinaendelea�

 Mafunzo
151. Mheshimiwa Spika, Wizara imeendelea kuwajengea
uwezo Watumishi kwa kutoa mafunzo ya muda mrefu
na muda mfupi ndani na nje ya nchi� Watumishi 31
walihudhuria mafunzo ya muda mfupi na watumishi 9
wanaendelea na mafunzo ya muda mrefu katika ngazi ya
Shahada ya Uzamili� Aidha, Wizara ilipokea nafasi 5,220 za
mafunzo kutoka nchi 27 wahisani na marafiki. Kati ya nafasi
hizo mafunzo ya muda mfupi ni 4,650 na ya muda mrefu
ni 570� Wizara iliratibu fursa hizo kwa kuzitangaza kwa
umma wa watanzania kupitia vyombo vya habari, tovuti ya
wizara, mitandao ya kijamii na nyingine ziliwasilishwa moja
kwa moja kwenye Wizara na Idara za kisekta ili watanzania
wenye sifa waweze kuomba nafasi hizo�
152. Mheshimiwa Spika,  Wizara iliandaa Semina
Elekezi kwa Wabunge wa Tanzania katika Bunge la
Afrika Mashariki iliyofanyika mwezi Januari, 2018,

68
Jijini Dar es Salaam� Lengo la Semina hiyo lilikuwa ni
kuwajengea uelewa Waheshimiwa Wabunge hao katika
masuala yatakayowawezesha kutekeleza majukumu yao,
wakihakikisha kuwa wanawasilisha na kutetea hoja zenye
manufaa na maslahi mapana kwa ustawi wa nchi yetu
wakati wa mijadala ndani ya Bunge hilo�
153. Mheshimiwa Spika, katika kipindi cha mwaka wa
fedha 2017/18 Wizara yangu imekabiliana na changamoto
mbalimbali za kimfumo wa dunia, pamoja na zile za
kiutendaji� Hata hivyo, pamoja na changamoto hizo Wizara
imeendelea kutekeleza majukumu yake kwa weledi na
ufanisi mkubwa kwa kuendelea kuimarisha ushirikiano na
wadau wote wa ndani na nje kuhakikisha kwamba malengo
ya Serikali kwenye ushirikiano wa kimataifa yanatimia bila
kujali uwepo wa changamoto hizo� Napenda kutumia fursa
hii kuhimiza wadau kuendelea kushirikiana na Wizara
yangu ili kwa pamoja tuweze kutimiza azma ya Serikali ya
kukuza uchumi na kuboresha maisha ya wananchi wote�
SHUKRANI
154. Mheshimiwa Spika, kwa namna ya pekee naomba
kuchukua fursa hii kuwashukuru Mabalozi, Wawakilishi
wa Taasisi za Umoja wa Mataifa na Mashirika mengine ya
Kimataifa kwa ushirikiano mkubwa wanaoutoa kupitia
nchi na mashirika yao kufanikisha mipango mbalimbali ya
maendeleo inayotekelezwa na Serikali�

69
155. Mheshimiwa Spika,  Serikali ya Awamu ya Tano
imeendelea kupata  mafanikio makubwa kutokana na
mchango wa wadau na washirika wa maendeleo kutoka nchi
na asasi mbalimbali za kitaifa, kikanda, kimataifa pamoja
na sekta binafsi� Naomba nitumie fursa hii kuzishukuru
nchi za Afrika Kusini, Algeria, Australia, Austria, Brazil,
Canada, China, Cuba, Denmark, Finland, Hungary, India,
Italia, Ireland, Israel, Iran, Japan, Korea Kusini, Kuwait,
Malaysia, Marekani, Malta, Misri, Morocco, New Zealand,
Norway, Oman, Pakistan, Palestina, Poland, Qatar, Saudi
Arabia, Sweden, Singapore, Sri-Lanka, Thailand, Ubelgiji,
Ufaransa, Uhispania, Uholanzi, Uingereza, Ujerumani,
Umoja wa Falme za Kiarabu, Ureno, Urusi, Uswisi, Uturuki
na Vietnam kwa kuchangia mafanikio hayo muhimu kwa
Taifa�
156. Mheshimiwa Spika, shukrani ziwaendee pia Umoja
wa Ulaya, Benki ya Maendeleo ya Afrika, African Capacity
Building Facility, Benki ya Dunia, IAEA, Shirika la Fedha
Duniani (IMF),  Investment Climate Facility for Africa ,
UNDP na Mashirika mengine yote ya Umoja wa Mataifa,
TradeMark East Africa, Benki ya Kiarabu kwa Maendeleo ya
Kiuchumi ya Afrika (BADEA), The Association of European
Parliamentarians with Africa , WWF, The Belinda and Bill
gates Foundation, Global Fund, International Committee of
the Red Cross, International Federation of the Red Cross and
Red Crescent Societies , Medecins Sans Frontieres  pamoja
na Mifuko na Mashirika mbalimbali ya Misaada� Ni dhahiri
kuwa mafanikio tuliyoyapata yamechangiwa kwa misaada

70
na ushirikiano wenu�
MALENGO YA WIZARA KWA MWAKA WA FEDHA
2018/19
157. Mheshimiwa Spika, kwa muhtasari miongoni mwa
malengo yaliyopangwa kutekelezwa na Wizara yangu katika
mwaka wa Fedha 2018/19 ni pamoja na:
i. Kuendelea kulinda na kutetea misingi ya Taifa;
ii. Kuendelea kuratibu na kusimamia utekelezaji wa
Sera ya Mambo ya Nje ikiweka msisitizo kwenye
diplomasia ya uchumi kuelekea Tanzania ya
viwanda;
iii. Kuendelea kuvutia fursa za uwekezaji katika
sekta mbalimbali, biashara pamoja na kutangaza
vivutio vya utalii;
iv. Kuratibu Tume za Pamoja za Kudumu za
Ushirikiano (JPC);
v. Kufuatilia mwelekeo wa siasa na uchumi duniani
na kutathmini matokeo yake kwa siasa ya mambo
ya nje ya Tanzania;
vi. Kuendelea kuratibu utekelezaji wa makubaliano
ya kikanda na kimataifa ikiwemo agenda ya

71
Umoja wa Afrika ya 2063; na agenda ya Umoja wa
Mataifa ya 2030;
vii. Kufuatilia fursa mbalimbali zinazotokana na
ushiriki wa Tanzania katika mtangamano wa
kikanda na mashirika ya kimataifa;
viii. Kuendelea kuongeza uwakilishi wa Tanzania nje
kwa kufungua Balozi mpya, Konseli Kuu, kutumia
Konseli za Heshima sambamba na kuongeza
umiliki wa nyumba za makazi ya watumishi na
ofisi balozini;
ix. Kuendelea kufuatilia utekelezaji wa maelekezo
ya Viongozi Wakuu wa Kitaifa;
x. Kuendelea kufuatilia utekelezaji wa mikataba
mbalimbali iliyosainiwa kati ya nchi yetu na
nchi nyingine na kufuatilia ahadi mbalimbali
zilizotolewa kwa nchi yetu na nchi wahisani na
mashirika ya kimataifa;
xi. Kuongeza mshikamano na jumuiya za watanzania
wanaoishi ughaibuni na kuweka utaratibu
madhubuti utakaowawezesha kuchangia kwenye
maendeleo ya Taifa;
xii. Kuendelea kushirikiana na Wizara, Taasisi za

72
Serikali, Sekta Binafsi, Asasi za Kiraia na vyombo
vya habari katika kuelimisha umma juu ya fursa
mbalimbali zitokanazo na ushiriki wa Tanzania
katika Jumuiya za kikanda na kimataifa;
xiii. Kuendelea kutafuta nafasi za masomo, misaada na
kushawishi nchi na mashirika kutufutia madeni;
na
xiv. Kuendelea kujenga uwezo wa watumishi Wizarani�
MAKADIRIO YA MAPATO NA MATUMIZI YA WIZARA
KWA MWAKA WA FEDHA 2018/19
158. Mheshimiwa Spika,  kwa mwaka wa fedha
2018/19, Wizara yangu imetengewa bajeti ya kiasi cha
Shilingi 177,006,232,000 � Kati ya fedha hizo Shilingi
154,810,812,000 ni kwa ajili ya matumizi mengineyo,
Shilingi 11,795,420,000  ni kwa ajili ya mishahara na
Shilingi 10,400,000,000 ni kwa ajili ya bajeti ya maendeleo�
159. Mheshimiwa Spika,  katika bajeti ya matumizi
mengineyo, Shilingi 116,010,729,689  ni kwa ajili ya
matumizi ya vifungu vya Balozini, Shilingi 35,324,806,566
ni kwa ajili ya vifungu vya makao makuu ya Wizara, Shilingi
1,077,362,234 ni kwa ajili ya Mpango wa Kujitathmini
Kiutawala bora Tanzania, Shilingi 1,000,000,000 ni
kwa ajili ya fedha za matumizi mengineyo ya Chuo cha
Diplomasia, Shilingi 1,239,633,751  ni kwa ajili ya
Mahakama ya Afrika ya Haki za Binadamu na Watu  na

73
Shilingi 158,279,760 ni kwa ajili ya Bodi ya Ushauri wa
Masuala ya Rushwa ya Umoja wa Afrika�
160. Mheshimiwa Spika,  katika fedha za bajeti
ya maendeleo, kiasi cha Shillingi 10,400,000,000
zilizopangwa kwa mwaka wa fedha 2018/19, kiasi cha
Shilingi 6,180,676,000  zitatumika kwa ajili ya ujenzi
wa jengo la ofisi ya ubalozi wa Tanzania Muscat, Oman;
Shilingi 1,819,324,000 ni kwa ajili ya ukarabati wa
majengo ya ofisi na makazi yaliyopo ubalozi wa Tanzania
Khartoum, Sudan; na Shilingi 2,400,000,000 ni kwa ajili
ya upanuzi na uboreshaji wa miundombinu ya chuo cha
diplomasia�
161. Mheshimiwa Spika,  katika mwaka wa fedha
2018/19, Wizara kupitia balozi zake, inatarajia kukusanya
kiasi cha Shilingi 28,564,158,100  ikiwa ni maduhuli ya
Serikali�
HITIMISHO
162. Mheshimiwa Spika,  ili kuweza kutekeleza
kikamilifu majukumu ya Wizara, kwa mwaka wa fedha
2018/2019, naomba Bunge lako Tukufu liidhinishe jumla
ya Shilingi 177,006,232,000� Kati ya fedha hizo Shilingi
166,606,232,000 ni kwa ajili ya matumizi ya kawaida
na Shilingi 10,400,000,000  ni kwa ajili ya bajeti ya
maendeleo�

74
163. Mheshimiwa Spika,  naomba kuchukua nafasi hii
kukushukuru wewe binafsi na waheshimiwa wabunge kwa
kunisikiliza�
164. Mheshimiwa Spika, naomba kutoa hoja�

75
KIAMBATISHO

ORODHA YA MIKATABA ILIYORATIBIWA NA
WIZARA  KWA MWAKA WA FEDHA 2017/2018.
Katika kipindi cha mwaka wa Fedha 2017/2018,
Wizara ilisimamia na kuratibu uwekaji saini wa
Mikataba na Makubaliano ya Kimataifa kama
ifuatavyo:-
Mikataba Baina ya Tanzania na Nchi Nyingine
 (Bilateral Agreements)
(a) Hati ya Makubalino kati  ya  Serikali ya
Jamhuri ya Muungano wa Tanzania na Serikali
ya Jamhuri ya Uganda kuhusu ushirikiano wa
Sekta ya Nishati kusaidia eneo la Nangoma
lililopo mpakani mwa Tanzania na Uganda,
iliyowekwa saini  Julai,  2017, Bukoba,
Tanzania�
(b) Mkataba wa Ushirikiano katika masuala ya
elimu kati ya Serikali ya Jamhuri ya Muungano
wa Tanzania na Serikali ya Hungary kupitia
Wizara zenye dhamana na masuala ya Elimu,
uliowekwa saini tarehe 27 Septemba, 2017,
Hungary�
(c) Hati ya Makubalino  kati ya  Wizara ya Elimu,
Sayansi na Teknolojia ya  Jamhuri ya Muungano
wa Tanzania na Idara ya Sayansi na Teknolojia
ya Jimbo la Hanan ya Serikali ya Jamhuri ya
Watu wa China, kuhusu ushirikiano katika
Sekta ya Elimu,  iliyowekwa saini tarehe  25
Septemba, 2017, China�
(d) Hati ya Makubalino kati ya Shirika la Habari la
Utangazaji la  Serikali ya Jamhuri ya Muungano
wa Tanzania na Shirika la Habari la Utangazaji
la  Serikali ya Jamhuri ya Uganda kuhusu
masuala ya utangazaji iliyowekwa saini tarehe

76
10 Novemba, 2017, Msaka, Uganda �
(e) Mkataba wa Ushirikiano kati ya Serikali ya
Jamhuri ya Muungano wa Tanzania na Saudi
Arabia  kuhusu masuala ya Usafiri wa Anga,
uliowekwa saini tarehe 7 Desemba, 2017-
Colombo, Sri Lanka�
(f) Mkataba wa Ushirikiano  baina ya Serikali ya
Jamhuri wa Muungano wa Tanzania na New
Zealand  kuhusu masuala ya Usafiri wa Anga
uliowekwa saini tarehe tarehe 7 Desemba,
2017- Colombo, Sri Lanka�
(g) Hati ya Makubalino  baina ya  Serikali ya
Jamhuri ya Muungano wa Tanzania  na Uswisi
kuhusu masuala ya Usafiri wa Anga iliyowekwa
saini tarehe 7 Desemba, 2017- Colombo, Sri
Lanka�
(h) Hati ya Makubalino kati ya  Serikali ya Jamhuri
ya Muungano wa Tanzania na Jordan kuhusu
masuala ya Usafiri wa Anga iliyowekwa saini
tarehe 7 Desemba, 2017- Colombo, Sri Lanka�
(i) Hati ya Makubalino kati ya  Serikali ya Jamhuri
ya Muungano wa Tanzania  na Serikali ya
Marekani kuhusu masuala ya Usafiri wa Anga
iliyowekwa saini tarehe 7 Desemba, 2017-
Colombo, Sri Lanka�
(j) Kumbukumbu ya Mazungumzo (Records of
Discussions) kati ya Serikali ya Jamhuri ya
Muungano wa Tanzania na Japan kuhusu
masuala ya Usafiri wa Anga yaliyowekwa saini
tarehe 7 Desemba, 2017- Colombo, Sri Lanka�
(k) Kumbukumbu ya Mazungumzo (Agreed
Minutes) kati ya Serikali ya Jamhuri ya
Muungano wa Tanzania na Zambia  kuhusu
masuala ya Usafiri wa Anga yaliyowekwa saini

77
tarehe 7 Desemba, 2017- Colombo, Sri Lanka�
(l) Kumbukumbu ya Mazungumzo (Records of
Discussions) kati ya Serikali ya Jamhuri ya
Muungano wa Tanzania na Uturuki  kuhusu
masuala ya Usafiri wa Anga yaliyowekwa saini
tarehe 7 Desemba, 2017- Colombo, Sri Lanka�
(m) Kumbukumbu ya Mazungumzo kati ya Serikali
ya Jamhuri ya Muungano wa Tanzania na
Oman  kuhusu masuala ya Usafiri wa Anga
yaliyowekwa saini tarehe 7 Desemba, 2017-
Colombo, Sri Lanka�
(n) Kumbukumbu ya Mazungumzo (Agreed
Minutes) kati ya Serikali ya Jamhuri ya
Muungano wa Tanzania na Sri Lanka kuhusu
masuala ya Usafiri wa Anga yaliyowekwa saini
tarehe 7 Desemba, 2017- Colombo, Sri Lanka�
(o) Hati ya Makubalino  kati ya Wizara ya Maliasili
na Utali ya  Wizara  ya Serikali ya Jamhuri
ya Muungano wa Tanzania na Wizara ya
Utalii  Serikali ya Jamhuri ya Kiarabu ya Misri
kuhusu ushirikiano katika masuala ya utalii,
iliyowekwa saini tarehe 10 Januari, 2018,
Misri�
(p) Hati ya Makubaliano  kati ya Serikali ya
Jamhuri ya Muungano wa Tanzania na Serikali
ya Jamhuri ya Kiarabu ya Misri kuhusu
ushirikiano katika nyanja ya kilimo,  iliyowekwa
saini tarehe 10 Januari, 2018, Misri�
(q) Hati ya Makubaliano  kati ya Chuo cha
Diplomasia cha  Serikali ya Jamhuri ya
Muungano wa Tanzania na Taasisi ya Mafunzo
ya Kidiplomasia ya  Jamhuri ya Kiarabu ya
Misri kuhusu ushirikiano  katika masuala
ya diplomasia,  iliyowekwa saini tarehe   10
Januari, 2018, Misri�

78
(r) Hati ya Makubaliano kati ya  Wizara ya Afya,
Maendeleo ya Jamii, Jinsia, Wazee na Watoto
ya Serikali ya Jamhuri ya Muungano wa
Tanzania na Shirika la Maendeleo la Taifa la
Israel (Mashav- Israel Agency for International
Developement Cooperation kuhusu kuboresha
huduma za afya,  iliyowekwa saini  tarehe 22
Januari, 2018 Dar es Salaam, Tanzania�
(s) Hati ya Makubaliano kati ya Serikali ya
Jamhuri ya Muungano wa Tanzania kupitia
Wizara ya Afya, maendeleo ya Jamii, Jinsia,
Wazee na Watoto na Serikali ya Palestine
kuhusu ushirikiano  katika masuala ya afya,
iliyowekwa saini tarehe  5 Machi, 2018, Dar es
Salaam, Tanzania�
(t) Mkataba wa Ushirikiano   kati ya Serikali ya
Jamhuri ya Muungano wa Tanzania na Serikali
ya Jamhuri  Rwanda kuhusu  mradi wa pamoja
wa  ujenzi wa reli ya kisasa  (Standard Gauge
Railway-SGR), uliowekwa saini tarehe 9 Machi,
2018, Kigali, Rwanda�
(u) Itifaki  kati ya Serikali ya Jamhuri ya Muungano
wa Tanzania na Serikali ya Jamhuri ya Watu
wa China inayohusu Madaktari kutoka China
kuja kufanya kazi Tanzania, iliyowekwa saini
tarehe 4 Aprili, 2018, Dar es Salaam, Tanzania�
(v) Hati ya Makubaliano kati ya Serikali ya Jamhuri
ya Muungano wa Tanzania na Serikali ya Brazil
kuhusu ushirikiano katika nyanja ya Siasa,
iliyowekwa saini   tarehe 16 Aprili, 2018, Dar
es Salaam, Tanzania�